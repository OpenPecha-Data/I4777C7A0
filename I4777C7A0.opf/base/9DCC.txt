༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
ImageGroup:
WOOKG03685
||2004310989
OOKG03768
2649
7105062649
LCCN:
ISBN:
Title:
སྐད་ཆའི་ལང་ཚོ
skad cha'i lang tsho
ཡོན་ཏན་རྒྱ་མཚོ
Author:
yon tan rgya mtsho
n/a
Descriptor:
Original Publication:
n/a;n/a
Place:
Ipe cin
Publisher:
Date:
mi rigs dpe skrun khang
2004
1
1
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: from (0000 drive) on Dummy 17, no. 24



༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
ཡིན་པས་སྐུ་ཉིད་རྩོམ་རིག་གི་རོ་བཅུད་གསར་པའི་དབྱིངས་སུ་ངལ་སོས་པར་
གྱུར་ཅིག
རྩོམ་བཏུས་འདིའི་ནང་དུ་ལྷུག་རྩོམ་49བསྡུས་ཡོད་ཅིང་། རྩོམ་པ་
པོས་“ལྟོ་སྐྱ་གོས་ཧྲལ་གྱི་འཚོ་བའི་ཁྲོད་ནས་གནའ་དེང་རྩོམ་རིག་གི་ཕ་མཐའ་
ཐོས་པས་བཙལ་ཅིང་། སྤྱི་ཚོགས་འཚོ་བའི་སྣང་བརྙན་མང་པོ་ཟླ་འོད་རྩིག་
ངོས་ལ་ཕོག་པ་བཞིན་བསམ་གཞིག་རྣལ་མའི་སྨྱུག་རྩེ་ནས་སྐྲུན་པ་འབའ་ཞིག་
ཡིན་གཤིས། ལྟོས་བཅས་ཀྱིས་བཤད་ན། རང་ཉིད་ལ་གསེར་ལས་ལྷག་
པའི་རིན་ ཐང་དང་། ཤ་ལས་ཆད་པའི་ཁྱེའུ་བཞིན་འདང་བརྩེ་ ཧ་ ཅང་
ཟབ་”ཅེས་པ་བཞིན། བོད་མི་རིགས་ཀྱི་འཚོ་བ་ལས་བོད་རིག་པའི་སྐོར་
དང་བོད་མི་རིགས་ཀྱི་འབྱུང་འགྱུར་ལ་བསམ་གཞིག་མང་པོ་བྱས་ཡོད་རྐྱེན་
བརྗོད་བྱ་ཟབ་ཅིང་ཁྱབ་རྒྱ་ཆེ་བའི་ཁར་བོད་རིག་པར་སྦྱངས་པ་ཡངས་པས་
རྗོད་བྱེད་སྡེབས་ལེགས་པ་བཅས་ཁྱད་ཆོས་མང་དུ་ལྡན་པ་དཔྱོད་ལྡན་དང་བ་
འདྲེན་པའི་ལེགས་རྩོམ་དུ་བསྔགས་འོས་སོ།
མི་རིགས་དཔེ་སྐྲུན་ཁང་།



དཀར་ཆག་
ཐོག་མའི་ལྷུག་བརྗོད། ..
བློ
)
ང་ལ་གླུ་ཞིག་ལེན་དུ་ཆུགས།...
རྒྱལ་སྲས་དཔའ་བོ། ...……..
......... 7
མེད། ...............
• • • • ... 11
བསམ་གཞིག་རྩེག་མ། ...
སློབ་དཔོན་ཐོན་མི།...
...............
ཟླ་བ་མཚོ་ལ་ལྷུང་བ། ..………
ང་དང་སྦྲང་ནག་གི་གཏམ་རྒྱུད། ..
གཟའ་ཉི་མའི་གླེང་མོལ། ....
གཡུ་ལོ་བཀོད་པའི་མགྲོན་པོ།....
.........….…..
འགྱུར་ལྡོག ..…..
…...........
གཞན་དོན་གྱིས་རྫོགས་པའི་སྐུ་ཚེ། ...………….…..………….
ང་ཚོའི་སང་ཉིན།
T
• • • • • •
•
• • • • • • • • •
。。。。。。。。。。。。。。。。。。 • • •。。。。。。。 • • • • • • •。。。。



ས
༄༅།ལྡོང་ཡོན་ཏན་རྒྱ་མཚོའི་ལྷུག་རྩོམ།
ཡུན་རིང་མ་མཇལ་བའི་སྨྱུག་རྩེའི་དགའ་ཚལ།……….
སྐྱེལ་ཐུང་།
བྱམས་དང་སྙིང་རྗེ།……..……………..
ནུ་བོ། ད་ནི་མི་ཚེའི་རྡོག་དོན་འཚོལ་བའི་དུས་བཟང་རེད། ..……………
བཙུན་པའི་རང་ཚུགས། ...……..
....
སྟོན་རླུང་ལྡིང་བའི་མཚན་མོ།...
འབྲུ་དྲུག་སྔོན་མོའི་འབྱུང་གནས། ....……........
བ.….….
སྐད་ཆ་འདི་ཚོའི་ཆེད་དུ། .....……….
མྱུར་སྟབས་ཀྱིས་བཞུད་པའི་ལོ་ཟླ། ...…...
，
，
• • •• •
•:
+”“མ་
•。。
。。。。。。。。。。。。。。。。。。。。。。。。。。。。。。。。。。。。。。。。。
94
•• •。
。。。。。
。。。。。。。。、，• •。。
。
。。
ཨ་མའི་བྱམས་བརྩེ།...
•.... 90
འཇིགས་སྣང་ཐན་ཐུན། ..….…….….....…....
རྨ་འགྲམ་ནས་བསྲིངས་པའི་སེམས།.....
ངའི་ལས་དབང་ལ་བརྒྱུས་པའི་དུས་རབས་ཀྱི་སྐར་ཚོམ། ..……….………..
ཁྲེལ། .……….….……….…..
ང་དང་མཚོ་སྔོན་བོད་སྐད་རྒྱང་བསྒྲགས།
119
རང་ཉིད་གླེང་བ། ..……..
...... 125
ཡུལ་སྐོར་ཟིན་བྲིས། ...
...... 116
• •• • • ••• • • • •。。
...... 137
སྐད་ཆའི་ཐོད་གོལ།
•...…. 150
འགུལ་བཞིན་པའི་གངས་རི། ..……..……...
མགོ་རྟིང་བསློག་པའི་གྲོང་ཚོ།
•• • • •。。
• • • • •• • • • • • •• • • • •• • • • • • • • • • •
.... 152



༄༅།།དཀར་ཆག
…... 154
.... 158
..... 161
•.. 164
•...... 166
•... 169
ཡར་ཀླུང་གཙང་བོ། .……...….
བདེན་དོན་དུ་གཤེགས་པའི་གླག་རྒོད།
མེ་ཏོག་ལ་བརྫུས་པའི་མདའ་མོ། ..……………………….
ཕྱིར་དྲན་གྱི་ཀློང་ནས། བསླད་མ་ཞུགས་པའི་ཁོ་བོ་མཐོང་། ..…..
ལོ་ཟླ་ནག་པོའི་ཕ་རོལ། .…….…..
ང་། ད་ལྟའི་ཀི་སྒྲར་ཧ་ཅང་སྐྲག ...
སྟོན་མཇུག་གི་དྲན་པ། ..………..
དཔྱིད་ཟླ་གཉིས་པ། ..…..
བསང་ཁྲི། ..……….….
………… 176
བྱང་འཕགས་ལྟ་བུའི་བཞུད་སྟངས། ...
འཆི་མེད་བདུད་རྩི། ....……..
ཕུག་རོན་ལ་དུང་བའི་རྒོད་པོ། ..….……..…….…..…….………….….
ཨ་ཆེ་ལགས། ཁ་པར་མ་གཏོང༌། ...
• • • 171
• • • 173
•.. 178
... .. 183
• • • • 185
•...
187
རྫུན་མ། ......................
•....• • •. 190
，
• • • • • • • • ... 196
• • • • • • • • • • 199
འཇའ་ཚོན་གྱོན་པའི་སྐར་མ། ..…….………..……….…………….……....
དཔེ་ཁུག་ཁུར་བའི་བྱིས་པ་ལོ་བརྒྱད། ..
བྱི་ལོ་བའི་སྐྱེས་སྐར། ........….…….…. ...………..……………….
རྣམ་ཤེས་དཀྲོག་པའི་རོལ་དབྱངས།
རྫོགས་ཚིག་གཉིས་པའི་གློག་འགྱུ། ...….………...….………………………………….………..
རྩོམ་པ་པོ་མཚམས་སྦྱོར་མདོར་བསྡུས། ...……….………….
...... ... 209



1||}
|||}} [1
ཐོག་མའི་ལྷུག་བརྗོད།
ལྷུག་རྩོམ་ཞེས་པའི་ཐ་སྙད་འདི་གླེང་འོང་དུས་མང་བོ་ཞིག་གི་རྟོག་ངོར་
དུས་རབས་ཉི་ཤུ་བའི་དུས་མཇུག་ཙམ་དུ་བོད་ལ་དར་བའི་རྩོམ་ལུས་གསར་བ་
གསར་རྐྱང་ཞིག་འཆར་སྲིད་ལ། ཁ་ཅིག་གིས་གནའ་བོའི་སྙན་ངག་མེ་ལོང་
མར་བསྟན་པའི་ཚིགས་བཅད་ལྷུག་སྤེལ་མ་ཞེས་པའི་ཡ་གྱལ་ཚིག་ལྷུག་ཙམ་དུ་
མི་གོ་བའི་ངེས་པའང་མེད་དེ། ད་བར་དུ་ས་སྒང་རིལ་མོ་འདིར་མི་ཚེའི་རིན་
ཐང་སྨྱུག་རྩེ་ནས་བརྡོལ་བའི་བསམ་བློ་བའམ་སྙན་ངག་པ་ཆེས་མང་བོ་ཞིག་
བྱོན་དང་འབྱོན་བཞིན་པ་ཡིན་ཡང་། རྩོམ་རིག་གི་ལྟ་བ་དང་སྙན་ངག་གི་
མཚན་ཉིད་ཐད་སྤྱི་ཁྱབ་རང་བཞིན་དང་མགྲིན་དབྱངས་གཅིག་གྱུར་གྱི་སྡོམ་
ཚིག་ཅིག་འཇོག་ཐུབ་མེད་ལ་སླད་མར་ཡང་འཇོག་ཐབས་མེད་པས་སོ།།
འོ་ན་དེབ་ཆུང་འདིའི་བྱེད་པོས་ཅི་ཞིག་བརྗོད་ཀྱིན་ཡོད་ཅེ་ན། ད་ལྟ་
ང་ཚོས་འབྲི་བཞེངས་བྱེད་བཞིན་པའི་ལྷུག་རྩོམ་(ནང་གསེས་རིགས་མང་བོ་ཞིག་ཏུ་
དབྱེ་བཞིན་འདུག་ལ་དེ་ལྟར་དབྱེ་ཡང་ཆོག་པ་ཞིག་རེད)ནི་སྲོལ་རྒྱུན་གྱི་རྩོམ་ལུས་
ཚིག་ལྷུག་གི་རྣམ་པར་གཞི་བཅོལ་ཞིང་། ད་ལྟའི་རྒྱལ་ཁབ་དང་མི་རིགས་
གཞན་གྱི་ལྷུག་རྩོམ་འབྲི་སྟངས་ལས་ཀྱང་ལེགས་ཆ་བླངས་པའི་གནའ་དེང་ཟུང་
འབྲེལ་གྱི་སྒྱུ་རྩལ་རྩོམ་ལུས་ཞིག་སྟེ། རྗོད་བྱེད་རྐང་བས་མ་བཅད་ཅིང་ཚིག་



༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
ཚོགས་ཉུང་བ། བརྗོད་བྱ་རྒྱ་ཆེ་ཞིང་ཚད་བཀག་མེད་པ། དགའ་སྐྱོའི་
ཉམས་འགྱུར་གསལ་ཞིང་རྩོམ་སྟངས་ལ་རང་དབང་ཆེས་ཆེར་ལྡན་པ་ཞིག་གོ་
ཞེས་མགྲིན་པ་གཟེངས་སུ་བསྟོད་དེ་སྨྲ་བར་སྤོབས་སོ། །
འབྲེལ་ཡོད་གཞུང་ལུགས་དག་ནང་བྱན་ཆུད་པ་ལྟ་ཅི་དངོས་དོན་ལ་
རྒྱུས་ཙམ་ལའང་བློ་མིག་ལྡོངས་ཀྱང་། རང་ཉིད་དུས་རབས་ཀྱི་དཔའ་བོ་
དང་རིགས་སྨྲ་བར་ཁས་འཆེ་བ་འགའ་རེས། དུས་རབས་ཉི་ ཤུ་བའི་ཡར་
སྔོན་དུ་བོད་ལ་ལྷུག་རྩོམ་འབྲི་བའི་ལམ་སྲོལ་གཏན་ནས་མེད་པར་བོད་ཀྱི་རྩོམ་
རིག་ཡིན་ན་ཚིགས་བཅད་རྐྱང་བས་ཁྱབ་པར་སྨྲ་བའི་བྱིས་གཏམ་དེ་ཚོར།
དོན་འགྲུབ་རྒྱལ་གྱི《མཉེན་འཇམ་རྩྭའི་གླུ་སྒྲ་བཀླགས་པའི་འཆར་སྒོ》ལས།
“ལྷུག་རྩོམ་འབྲི་སྲོལ་ནི་རང་རེ་ལ་གནའ་སྔ་མོ་ནས་ཡོད་མོད། འོན་ཀྱང་
དེང་རབས་ཀྱི་དུས་དང་མཐུན་ལ། མི་རིགས་རང་གི་ཁྱད་ཆོས་ཀྱང་ཡོད་
པའི་ལྷུག་རྩོམ་ནི་དཀོན”། ཞེས་པའི་ལེགས་སྐྱེས་འདིས་རེ་ཞིག་འཐུས་པར་
བྱས་སོ། །(འདི་དག་གི་སྐོར་ལ་ཕྲན་གྱིས་བྲིས་པའི་དཔྱད་རྩོམ་ཞིག་ཡོད་ཀྱང་དཔེ་སྐྲུན་
ཁང་གི་རྩོམ་སྒྲིག་པ་ཚོའི་ཐུགས་མོས་བཞིན་དེབ་ཆུང་འདིར་བཀོད་མེད།)
དེང་རབས་ཀྱི་དུས་དང་ལྟ་བར་མ་སྦྱར་ན་ལྷུག་རྩོམ་དུ་མི་བགྲང་བ་དང་།
ཆབ་སྲིད་དང་ལོ་རྒྱུས། མཚན་ཉིད་རིག་པ་སོགས་ལྷུག་རྩོམ་གྱི་བརྗོད་བྱར་
མི་འདུ་བའི་ས་འབུ་ས་ཟད་ཀྱི་ལྟ་ཚུལ་དེ་དག་ལ་བདེན་ཅོག་ཅོག་གི་དབུ་ལོ་ལྡེམ་
ཐབས་མེད་དེ། ལྷུག་རྩོམ་ནི་བརྗོད་བྱ་གང་ལ་འང་སྦྱར་ཆོག་པས། རྒྱ་ཆེ་
བ་ནམ་མཁའ་ལྟ་བུ་དང་། གཏིང་ཟབ་པ་མ་ཕམ་གཡུ་མཚོ་ལྟ་བུ་ཞིག་མ་རེད་



༄༅།།ཐོག་མའི་ལྷུག་བརྗོད།
ཅེས་གཟུར་གནས་སུ་ཞིག་གིས་སྨྲར་བཏུབ། སྤྱིར་རྩོམ་ལུས་བརྗོད་དོན་གྱིས་
འབྱེད་མཁན་ཚོར་ལུས་ཀྱི་དབྱེ་བ་ཐུག་མེད་དུ་འགྱུར་བའི་འོ་རྒྱལ་ཞིག་ངང་
གིས་འབབ་པོ། །
ད་ལྟའི་རྩོམ་པ་བོ་མང་ཤོས་ལ་རིས་སུ་ཆད་པའི་ལྟ་ཚུལ་ཞིག་ཡོད་པ་ནི།
མཐོ་ཟབ་གསར་བའི་བརྗོད་དོན་དང་དུས་རབས་ཀྱི་མེ་ལོང་བྱེད་པར་མི་བརྩོན་
ལ། ཀློག་པ་བོའི་སྒྱུ་རྩལ་མྱོང་སྟོབས་དང་མཛེས་འཛིན་འདུ་ཤེས་ལ་སེམས་
ཁྲལ་དང་བསྟུན་ཤེས་མི་བྱེད་པར(འདི་ཡང་སྤྱི་དང་ལྟོས་བཅས་ཀྱིས་བཤད་པ་སྟེ་
རྩོམ་པ་བོའི་རྩོམ་ཡིག་ལ་སྒྱུ་རྩལ་རང་བཞིན་དང་ཀློག་པ་བོར་ཡང་སྒྱུ་རྩལ་མྱོང་ཤེས་ཀྱི་
རྣམ་དཔྱོད་ཅིག་མེད་ཐབས་ག་ལ་ཡོད།)མཚོན་ཐབས་དང་ཚིག་རྒྱན་སྤྲས་སྟངས་
ཙམ་རྩོམ་རིག་གི་ཉིང་དགོས་སུ་དམིགས་ཤིང་སྒྲོག་བཞིན་པ་དེ་རེད། རྩོམ་
རིག་ནི་མ་གཞི་ནས་སེམས་ཀྱི་ཟས་མཆོག་ཅིག་ཡིན་ངེས་ན། བཟའ་བཏུང་
གཡོ་སྐོལ་གྱི་ཐབས་རྩལ་རྐྱང་བས་ཀློག་པ་བོའི་ལྟོགས་སྐོམ་སེལ་ག་ལ་ཐུབ།
དེའི་ཕྱིར་བརྗོད་བྱ་རྗོད་བྱེད་ཀྱི་ཐད་མཁས་དབང་དོར་ཞི་རིན་པོ་ཆེས། ལ་
ལས་ཚིག་དང་ལ་ལས་དོན་ལ་སྲེད། ། ལ་ལས་ཚིག་དོན་གཉིས་ཀ་གལ་ཆེན་
འཛིན། ། རིམ་བཞིན་གླིང་བུའི་སྒྲ་དང་གཅེར་བུའི་ལུས།། འཕྱོར་སྒེག་
རྒྱན་ལྡན་བུ་མོའི་དཔེ་རུ་འོས། ། ཞེས་དང་། རྩོམ་པ་བོ་དང་ཀློག་པ་བོའི་
འབྲེལ་བར། ལེ་ཉིན་གྱི《རྩོམ་རིག་དང་སྒྱུ་རྩལ་ལ་དཔྱད་པ》ལས། ང་
ཚོས་སྒྱུ་རྩལ་མི་དམངས་དང་ཐག་ཇེ་ཉེར་གཏོང་དགོས་ལ། མི་དམངས་ཀྱང་
སྒྱུ་རྩལ་དང་ཐག་ཇེ་ཉེར་གཏོང་ཆོག་ཅེས་པའི་ལེགས་བཤད་དེ་ཚོ་ནམ་ཡང་



༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
སེམས་པའི་ནང་མར་ཉར་ཞིང་ལག་ལེན་དུ་བསྟར་དགོས་པ་ཤ་སྟག་རེད་ཨང་
སྙམ་གྱིན་འདུག
རྩོམ་རིག་གིས་སྤྱི་ཚོགས་ཡར་རྒྱས་ལ་ཕན་མི་ཐོགས་ཤིང་ཁ་ཡག་ངོ་
བསྟོད་ཀྱི་གཅམ་ཚིག་ཙམ་དུ་བརྗོད་མཁན་ཡང་མི་ཉུང་མོད། འཛམ་གླིང་
ཡངས་པའི་ཁྱོན་འདིར་(འཇིག་རྟེན་ཁམས་གཞན་དང་གཞན་ལའང་དེ་ལྟར་ཡིན་
སྲིད།)ཡུལ་ གྱིས་ བསྐལ་ ཞིང་རིགས་ཀྱིས་ཕྱེས་ པའི་ རྒྱལ་ ཁབ་དང་མི་རིགས་
གྲངས་མཐའ་མེད་ཀྱང་། ཐམས་ཅད་ལ་མ་བསྐུལ་རང་ཤུགས་ཀྱིས་གདོད་
མའི་ངག་ཐོག་རྩོམ་རིག་དང་། ཕྱིས་ཀྱི་གཞུང་ལུགས་རྩོམ་རིག་སོགས་ངང་
གིས་དར་འདུག་པ་འདིས་སྤྱི་ཚོགས་འཚོ་བར་འབྲེལ་བ་ཡོད་མེད་སོགས་མང་དུ་
སྨྲ་ག་ལ་དགོས། ཁ་ཡག་ངོ་བསྟོད་དུ་འགྱུར་མིན་ཡང་ཡུལ་དང་ཡུལ་ཅན་
གཉིས་ཀར་རག་ལས་པ་ཞིག་ལས་རྩོམ་རིག་གི་ངོ་བོ་ལ་ཁག་འགེལ་ས་གཏན་
ནས་མེད། །
གཞན་འདིར་ཆེད་དུ་གླེང་དགོས་པ་ཞིག་ལ། དེབ་ཆུང་འདིའི་འགོ་
བརྗོད་ཀྱི་ཆེད་དུ་མཁས་དབང་གང་རུང་ཞིག་ སྐུ་ཚེགས་སུ་ མ་ གཏད་ པ་ནི།
མགོ་ན་མོ་དང་མཇུག་ན་ཧཱུྃ་མེད་པའི་མགོ་མེད་གཞུག་ཟླུམ་གྱི་དེང་རབས་འགྲོ་
སྟངས་གསར་བ་དེར་དུང་བ་ཟབ་པས་མ་ཡིན་ཡང་། གུས་པོའི་ལྷུག་རྩོམ་
བསྡུས་དེབ་འདི་ཕྲུག་ལཱ་གསར་བ་ཞིག་ཡིན་པའི་དབང་དུ་བཏང་ན། སྤྱི་
ཁོག་རང་ཉིད་ཀྱིས་དྲས་ཤིང་བཟོས་པ་ཡིན་ཙ་ན། གོང་བ་ཡང་རང་ཉིད་
ཀྱིས་སྦྱར་ན་ཆེས་འོས་ཤིང་འཚམ་པ་མ་ཡིན་ནམ། ཁྱད་པར་དུ་རང་ཉིད་ཀྱི་



༄༅།།ཐོག་མའི་ལྷུག་བརྗོད།
5
བསམ་བློ་ནི་ནམ་ཡང་རང་ཉིད་ལ་དབང་བས་གཞན་གྱི་མངའ་ཐང་དང་རྟོག་
གཞིག་ཙམ་གྱིས་ཡོད་ཚད་དབང་བསྒྱུར་དང་ཐག་གཅོད་བྱེད་ཆོག་པ་ཞིག་ག་ལ་
ཡིན། འོན་ཀྱང་། ངའི་ལྷུག་རྩོམ་དང་ཤ་འདྲེས་རུས་འདྲེས་བྱེད་པའི་རྒྱ་
ཆེའི་ཀློག་པ་བོ་ཐུན་མོང་གིས་ནམ་ཡང་དགྱེས་དགུར་ལོངས་སུ་སྤྱད་ནས་ལེགས་
ཉེས་ཀྱི་གཏམ་མང་དུ་སྨྲ་བར་ལྷག་བསམ་ཟོལ་མེད་ཀྱིས་དགའ་བསུ་ཞུ་ངེས་ཏེ།
སྤྱིར་བརྩམས་ཆོས་གང་ཞིག་བཀླགས་ཀྱང་དེའི་བྱེད་པོ་དང་དེའི་སེམས་ཁམས་
བཀླག་རྒྱུ་གཙོ་བོའི་ནང་གི་གཙོ་བོ་ཡིན།
མ་གསང་དྲང་མོར་བརྗོད་ན། ང་ཚོའི་ཡར་སྔོན་གྱི་ཚོ་ཁག་རིམ་བྱུང་
གི་སྙན་ངག་པ་ཚོས་དུས་ སྐབས་རེ་རེའི་སྙན་ངག་གི་སྟོང་ཆ་བླ་ ལྷག་གིས་
བསྐངས་ཚུལ། བོད་བཙན་པོའི་དུས་དང་སིལ་བུའི་དུས། དུས་རབས་
བཅུ་དགུ་བ་དང་ཉི་ཤུ་བའི་སྟོད་ཙམ་དུ་བྱུང་བའི་བཙམས་ཆོས་རེ་འགའ་
བཀླགས་པས་ངེས་པ་རྙེད་སླ་སྟེ། ཚིག་ཉུང་དོན་འདུས་ཀྱི་སྒྱུ་རྩལ་རྡུལ་ཕྲན་
གཅིག་ལ་གཟུགས་ཁམས་འདོམས་པ་དང་མེ་ལོང་ཆུང་ངུར་སྣང་བརྙན་འབུམ་
ཕྲག་འཆར་བ་ལྟ་བུ། བརྗོད་བྱའི་གནད་ཟིན་པ། སྒྲ་ཇི་བཞིན་དང་ཇི་
བཞིན་མིན་པ། དངོས་སྟོན་ཤུགས་སྟོན་དོན་གྱིས་སྟོན་པ་སོགས་སྨྲ་བསམ་
བརྗོད་བྲལ་གྱི་བྲོ་བ་ཞིག་མྱོང་རྒྱུ་འདུག་མོད། མར་རྩམ་གྱི་བྲོ་བ་བརྗོད་ཅིང་
སྔོ་ཚོད་ཟོས་པའི་སྒྲེགས་པ་སྐྱུར་བོ་རེ་ཁེངས་དྲེགས་ཀྱིས་འཐུལ་གྱིན། དུས་
རབས་འདིའི་མཐོ་སྒང་སྙན་ངག་གི་ནམ་མཁའ་སྐྱ་ཐག་ཐག་དང་སྟོང་སང་སང་
གི་ངོ་བོ་འབའ་ཞིག་ཏུ་གནས་པས། ངའི་ལྷུག་རྩོམ་གྱི་ཁྱད་ཆོས་ཀྱང་ཡར་



མ་
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
ལུང་ཁོག་གི་སྐྱིད་སྡུག་ལས་འདའ་ས་མེད་པ་ཁ་གསལ་མཐིལ་རྟོགས་ཡིན།
ད་ལྟ་རྩོམ་རིག་གི་མཚོན་ཐབས་གསར་བ་དང་། རྗོད་བྱེད་གསར་བ།
བརྗོད་བྱ་གསར་བ། ཐོད་རྒལ་གསར་བ། ལྟ་བ་གསར་བ། བག་ཆགས་
གསར་བ་སོགས་དགེ་མཚན་ཡོད་མེད་ལ་མ་ལྟོས་པར་གསར་བ་གསར་རྐྱང་གི་
བཤད་ཚུལ་དེར་མང་བོ་མང་བོ་ཞིག་འགྲན་རྩོད་ཀྱིས་སྙེག་མོད། རྒྱུ་ཚོགས་
མ་ཚང་བའི་འབྲས་བུ་སྨིན་སྟངས་དང་ལྟག་ཆུ་ཆད་པའི་ཆུ་བོའི་བཞུར་རྒྱུན་ལྟ་
བུའི་རྩོམ་གཤིས་སམ་རང་གཤིས་ཤིག་ང་ལ་ཆགས་ཐབས་མ་བྱུང་བ་གསར་ཞེན་
རྐྱང་རྐྱང་ གི་ རྩོམ་ རིག་ པ་ ཁྱེད་ ཚོར་ མཐོལ་ ཞིང་ བཤགས། འོན་ ཀྱང་།
རང་གི་འདུ་ཤེས་དང་ལྟ་བ། མི་རིགས་ཀྱི་བདེ་སྡུག་དང་དམིགས་འདུན།
ས་ཆེན་པོའི་བརྩེ་ཞེན་དང་ཞི་བདེའི་ཕྱྭ་གཡང་། གཏིང་ཟབ་ཆུ་ཀླུང་གི་རྡེའུ་
གསལ་རྗེན་དུ་སྟོན་པ་སོགས་ཀྱི་རྩོམ་གཤིས་ཀྱང་སྒྱུ་རྩལ་ནང་གི་ཡང་རྩལ་ཞིག་
ལོས་ཡིན་སྙམ། །
ཀྱེ་ཀློག་པ་བོ་ལགས། ཁྱེད་ཀྱི་མཐོང་ལམ་ན་མུ་ཏིག་བཞིན་བསྟར་ལ་
བརྒྱུས་པའི་ལྷུག་རྩོམ་འདི་དག་ནི། གྲུབ་དབང་ཆེ་གེ་མོ་ལྟར་མ་དང་མཁའ་
འགྲོའི་ལུང་བསྟན་ལས་བབས་པ་མིན་ལ། སློབ་ཆེན་པ་འགའ་ཞིག་ལྟར།
རང་རིགས་ཀྱི་གཞུང་ལུགས་ཡོད་ཚད་གདོན་རྗེས་སུ་འཁྲུལ་ཏེ་ཕྱགས་ལུད་ཁྲོད་
འཕངས་རྗེས་རང་གྲོལ་གྱིས་བརྡོལ་བ་ཞིག་ཀྱང་ཡེ་ནས་མིན། འདི་ནི་ལྟོ་སྐྱ་
གོས་ཧྲིལ་གྱི་འཚོ་བའི་ཁྲོད་ནས་གནའ་དེང་རྩོམ་རིག་གི་ཕ་མཐའ་ཐོས་པས་
བཙལ་ཅིང་། སྤྱི་ཚོགས་འཚོ་བའི་སྣང་བརྙན་མང་བོ་ཟླ་འོད་རྩིག་ངོས་ལ་



༄༅།།ཐོག་མའི་ལྷུག་བརྗོད།
ཕོག་པ་བཞིན་བསམ་གཞིག་རྣལ་མའི་སྨྱུག་རྩེ་ནས་བསྐྲུན་པ་འབའ་ཞིག་ཡིན་
གཤིས། ལྟོས་བཅས་ཀྱིས་བཤད་ན། རང་ཉིད་ལ་གསེར་ལས་ལྷག་པའི་
རིན་ཐང་དང་། ཤ་ལས་ཆེད་པའི་ཁྱེའུ་བཞིན་འདང་བརྩེ་ཧ་ཅང་ཟབ།
ང་ཚོའི་རིགས་རྒྱུད་འདིར་ངོ་གནོངས་ཤིང་ཞེ་མེར་བའི་ རྒས་སྟངས་
དང་འཆི་སྟངས་སྣ་ཚོགས་ཤིག་འདུག་ཀྱང་། མ་རྒས་བར་དུ་རྒས་མི་སྲིད་པ་
དང་མ་ཤི་བར་དུ་འཆི་མི་འདོད་པ་ནི་ངས་རྩོམ་རིག་དང་མི་ཚེའི་རིན་ཐང་ལ་
བཅོལ་བའི་དམ་ཚིག་དང་བོ་ཡིན། །
མདོར་ན། ལྷོག་ལྷོག་ཏུ་ལྡིང་བའི་སྙིང་གི་འཕར་སྒྲ་དང་ལྷུག་ལྷུག་ཏུ་
བཞུར་བའི་ཚིག་གི་དབྱངས་འགྲོས་གཉིས་གཞི་གཅིག་ཏུ་བསྲེས་ཏེ། ངས་
ནམ་ཡང་སེམས་གཏམ་ཡོད་ཚད་སྨྱུག་རྩེ་ནས་འཆད་ཤེས་མཁན་ཞིག་གམ།
ཤེས་རབ་ལྷ་མོའི་གསང་བའི་དྲོད་ཁོལ་མྱོང་མཁན་ཞིག་ཏུ་འབད་ཅིང་བརྩོན་
ངེས་ལ། ཀློག་ པ་ བོ་ཁྱོད་ ཀྱང་ དེ་ ལྟར་ འགྱུར་བའི་སྨོན་ལམ་ གཙང་ མ་
འདེབས་སོ་ཞེས།
བོད་པའི་ལྷ་མཁར་མཐོན་པོ་རྨ་རྒྱལ་གངས་རིའི་འདབས་རོལ་ཏུ་དེབ་ཆུང་འདིའི་
རྩོམ་པ་བོའི་མིང་འཛིན་ལྡོང་ཡོན་ཏན་རྒྱ་མཚོ་འམ་མི་ཕམ་ཚངས་སྲས་རིགས་པའི་འདོད་
འཇོར་འབོད་པས་གུས་པས་སྦྱར།
༢༠༠༣. ༡༠. ༡༨



༄༅། །སྐད་ཆའི་ལང་ཚོ།
།
ས4:
…
:
པ
7:
༤
སs:་
1:
y
:
་:
:
8;
E:
སྨྲ་ཤེས་དོན་གོ་བ་མིའི་མཚན་ཉིད་དུ་གྲགས་ཀྱང་
སྨྲ་ཤེས་པ་ཙམ་གྱིས་སྐད་ཆའི་ལང་ཚོ་ངོམ་མི་ཐུབ།
མཛེས་སྡུག་གི་ལང་ཚོ་དེ་རྙེད་དུས།།
ཁྱོད་ནམ་ཡང་སྟེང་གི་ཁྱབ་ཁོངས་སུ་གཏོགས་ཤིང་།
སྤྱི་འགྲོས་ཤིག་གི་ཁོར་ཡུག་ལས་བརྒལ་ཚར་བ་རེད།



༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
ཇ་ལ་གླུ་ཞིག་ལེན་དུ་ཆུགས།
ང་ནི་ང་སྟེ་ཤཱཀྱའི་དགེ་སྦྱོང་ཞིག དེའི་ཕྱིར། གླུ་གར་དང་རྩེད་འཇོའི་
འཇིག་རྟེན་གྱི་ཕ་རོལ་ནས་མིག་ཟུང་རྐང་རྩེའི་མེ་ཏོག་ལ་གཏད་དེ་འགྲོ་དགོས་པ་
ཤིན་ཏུ་བདེན། འོན་ཀྱང་། ངའི་མགྲིན་པ་ལོངས་སྤྱོད་འཁོར་ལོའི་རྩ་འདབ་
སོ་གཉིས་པོ་སྒོམ་སྟོབས་ཀྱིས་མ་གྲོལ་ཡང་སྦྱངས་སྟོབས་ཀྱིས་ལྷོད་སོང་བའི་སྤྲོ་
དགའ་བསམ་ན། སྐད་གསང་མཐོན་པོས་གླུ་རེ་བླང་ན་འདོད། ངའི་ཁོར་
ཡུག་དང་ངའི་འཇིག་རྟེན་གྱི་ཚོགས། ང་ལ་གླུ་ཞིག་ལེན་དུ་ཆུགས།
གནམ་ས་གའུ་ཁ་སྦྱོར་གྱི་གུར་ཁང་ཡངས་པོར་ཕྱེ་ཞིག བདག་གི་མགྲིན་
པར་བཞི་ལྷག་དྲུག་ཅུའི་འགྱུར་ཁུགས་མི་ཚང་རུང་། སྲིད་པ་ཆགས་པའི་གླུ།
ལྷ་ཀླུ་མཆོད་པའི་མགུར། སྤྲེལ་སྲིན་མཐུན་པའི་གཞས། ཡོད་ཚད་མཚོ་ལྡན་
མའི་རྒྱུད་དྲུག་པི་ཝང་གི་ལྡེམ་འཁྱུག་དང་འགྲོགས་ཏེ་“ཞང་ཡ་རེ་ལོ”ཡི་ངག་རྩལ་
ཞིག་ངོམ་ན་དགའ་བ་བརྒྱ་ལྡན་གྱི་དང་རྩེ་རེད།



༄༅།།སྐད་ཆའི་ལང་ཚོ།
3
འདོ་རིག་རྟ་ཕོའི་འཚེར་སྐད། ཐུལ་དཀར་འབྲི་མོའི་ངུར་དབྱངས།
ཚེར་མོ་ལུག་གི་འབའ་སྒྲ། མཐོ་སྒང་གི་དབྱངས་རྟ་བརྒྱ་ཕྲག་མཉམ་དུ་བསྡེབས་
ཏེ། མགོ་ནག་བོད་པ་ཚང་གི་སླད་མ་འདྲེས་པའི་འཚོ་བ་དྭངས་མོ་ལྷང་ལྷང་གླུ་རུ་
བླང་ན་ཇི་འདྲའི་སྙན། གླུ་ཞིག་ལེན་དུ་ཆུགས་དང་། ང“གླུ་གར་རྒྱ་མཚོའི་ཕ་
ས”ནས་འཚར་ལོངས་བྱུང་བའི་ཁུ་བྱུག་སྔོན་མོ་ཡིན་ཡ། །
ས་སྒང་རིལ་མོ་ཆུང་ནས་ཆུང་དུ་འགྲོ་བཞིན་པའི་དུས་རབས་གསར་བའི་
མཁའ་དབུགས་ཁྲོད། དམིགས་བྱ་ཞིག་གི་ཆེད་དུ་སུས་ཀྱང་འཐོབ་འོས་པ་མང་
བོ་སྐྲ་ལོ་བཞིན་ལྟག་རྒྱབ་ཏུ་འཕངས་ཏེ་གཅིག་ལས་གཅིག་མགྱོགས་ཀྱི་འགྲན་རྩོད་
ལཚེ་སྲོག་ཕྲ་མོའི་མཆོད་པའང་འབུལ་ཕོད་པ་ལྟར། ངས་ཀྱང་རང་ལ་དབང་
ངེས་པའི་གཏེར་མཛོད་དུ་མ་སྣང་མེད་དུ་བསྐྱུར་ཏེ། ཁ་ལྕེ་མཉེན་མོ་སྐམ་རག་
བར་དུ། མགྲིན་པ་ཡངས་མོ་འགག་རག་བར་དུ། ཨ་ཡིག་སྲོག་ཏུ་འཕོས་པའི་
རྫི་གླུ་འདིའི་རྒྱབ་ལྗོངས་བཙལ་ནས་རྙེད་བྱུང་། མ་གཞིར་སེམས་པ་ཡོད་ཚད་ཁ་
དོག་མི་གཅིག་པའི་རླུང་སྐར་རེ་རེ་ཡིན་ངེས་ན། བྱ་རྒྱལ་ཁྱུང་གི་འཕུར་སྟངས་
ལའང་ཆར་སྡོད་བྱེའུ་ཡན་ཆོད་ཀྱིས་གླེང་བརྗོད་མི་འདྲ་བ་རེ་ཡོད་སྲིད་མོད།
ངས་ཁྲོམ་པའི་འདུ་སྒོ་གླུ་ཡིས་ཕྱེས་ཉིན་ནས། སྤྱི་གཙུག་བདེ་ཆེན་འཁོར་ལོ་ཀུན་
བཟོད་སྒེག་མོའི་རྒྱན་དུ་འགོད་དགོས་རུང་། ཞུམ་པ་དང་ནོངས་འགྱོད་ཀྱི་མིག་
ཆུ་སྔ་མོ་ནས་བཙན་གྱིས་བསྐམས་ཟིན། །
ང་ལ་གླུ་ཞིག་ལེན་དུ་ཆུགས། གནའ་བོའི་ཅོང་སྒྲ་དང་དུང་སྒྲས་ངའི་གླུ་
སྒོམ་འགོག གསར་དར་རོལ་མོ་དང་གླུ་རྟ་ཐན་ཐུན་གྱིས་ངའི་གླུ་གདངས་མ་



༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
བསླད། ང་ལ་ང་ཡི་གླུ་སྐད་དང་གླུ་ཚིག་ཡོད་དགོས་ལ་ཡོད་ཀྱང་སྲིད།
ངས་ལུང་རྟོགས་ཆོས་སྒྲ་སྙན་མོའི་རོ་བཅུད་མྱོང་བཞིན་ལི་ཁྲིའི་ཆུ་གཏེར་གྱི་
འཇིངས་སུ་རྩེན་ཡུན་རིང་བས། ང་ཨ་ཅེ་མཚོ་ལྡན་མས་སྒེག་འཛུམ་གྱིས་བསླུས་
ཏེ་ལྷོ་ཕྱོགས་རྒྱ་མཚོའི་སྒྲ་དབྱངས་ཀྱི་འགྱུར་ཁུགས་བཙལ་སྟངས་མཚར་བས།
དཔའ་བོ་རྡོ་རྗེའི་དགྱེས་གླུ། ཤེས་རབ་ཡེ་ཤེས་ཀྱི་དབང་གླུ། ཟག་མེད་ལོངས་
སྤྱོད་ཀྱི་ཚོགས་གླུ། མི་ལ་བཞད་པའི་རྡོ་རྗེ་དང་དཔལ་ཚོགས་དྲུག་རང་གྲོལ་གྱི་
ཉམས་གླུ། བླ་མ་ཡི་དམ་སྤྱན་འདྲེན་པའི་གླུ། མཆོད་པའི་གླུ། བསྟོད་པའི་
གླུ། བསྐུལ་བའི་གླུ། ཨ་ལ་ལ། ལ་ལ་ཧོ། མགྲིན་པ་དུང་གི་འཁོར་ལོ་ན་
གླུ་སྣ་མི་གཅིག་ཁྲི་མ་འབུམ། ངོ་མ། དབེན་པའི་ལྷིང་འཇགས་དཀྲོགས་པའི
“གླུ་བ་སྟོང་རྒྱལ་འབུམ་ཐུབ”དེ་སུ་ཞིག་རེད་འདུག
ངུར་སྨྲིག་གསར་བའི་འཇིག་རྟེན་འདི་ནས་མ་མཐའ་དམངས་གླུའམ་ཆོས་
གླུམགོ་སྔ་ཚང་མོ་རེའང་ལེན་མ་ཐུབ་ན། བཞུད་ཟིན་པའི་མེས་པོ་དག་གི་ལང་
ཚོའི་ཞབས་རྗེས་ཇི་ལྟར་འཚོལ། གཅེས་སྲོག་གི་མཆོད་པ་སྙིམ་རྩེར་བཏེགས་པའི་
དཔའ་བོ་དཔའ་མོའི་ཚོགས་ལ་མི་བརྗེད་དྲན་པའི་རྟེན་གྱི་རྡོ་རིང་སུ་ཡིས་འཛུགས།
ང་ཚོས་ནམ་ཡང་དུས་རབས་ཀྱི་གླུ་བ་ཡིན་པའི་ཁ་ཕོ་མཐོན་པོ་རེ་སྒྲོག་གིན་ཡོད་པ་
མིན་ནམ། ངས་བསམ་གྱིན་བསམ་གྱིན་གླུ་རེ་བླང་ན་འདོད། མགྲིན་པ་
གཟེངས་སུ་བཏེགས་ཏེ་བླང་ན་འདོད། ཞེན་ཆགས་ཀྱིས་བླང་ན་འདོད། སྡང་
སེམས་ཀྱིས་བླང་ན་འདོད། གླུ་སྐད་ནམ་མཁའི་མཐའ་རུ་ཁྱབ་ཅིང་རྒྱ་མཚོའི་
གཏིང་དུ་སིམ་རྗེས་ཀྱང་ཤུགས་དྲག་གིས་ལེན་ངེས།



༄༅།།སྐད་ཆའི་ལང་ཚོ།
ཁྱེད་ཚོས་གསོན་དང་ངས་གླུ་ཞིག་ལེན། གླུ་ཚིག་འདི་རྒས་སླ་བའི་གླུ་བ་
ཞིག་ལ་བརྐུས་པ་མིན། གླུ་སྐད་འདི་རང་ཚུགས་མེད་པའི་གླུ་བ་འཁྱམ་པོ་ཞིག་ལ་
གཡར་བའང་མིན། ཐོག་མཐའ་མི་རྙེད་པའི་འཁོར་བའི་ཀློང་ནས་ཚིག་བསྒྲིགས་
ཤིང་སྨྲ་བསམ་བརྗོད་འདས་ཀྱི་ཞིང་ཁམས་ནས་གདངས་བརྩམས་པའི་གླུ་གཞས་
སྙན་མོ། ཆུ་བཞི་སྒང་དྲུག་གི་ནམ་མཁར་ལྷང་ལྷང་གྲག་དུས། དགའ་བའི་
ཐལ་མོ་རྡོབས་དང་རང་ཉིད་ཀྱང་དབྱངས་ལྡན་མའི་གླུ་བ་བློར་འབབ་ཅིག་ཏུ་མི་
འགྱུར་བའི་ངེས་པ་མེད། །
ངའི་གླུ་ལ་ངོ་མཚར་བའི་གཏམ་རྒྱུད་ཤིན་ཏུ་མང་། ཟས་སུ་སིལ་ཏོག་
བརྟེན་ཅིང་གོས་སུ་ཤིང་ལོ་གྱོན་པའི་གདོད་མའི་དུས་ཤིག་ལ། བསམ་བློའི་ཆུ་
ཚད་དམའ་བའི་སྤྲ་མི་ཚོས་རང་བྱུང་ཁོར་ཡུག་ལས་རྙེད་པའི་ཞེད་སྣང་མང་བོའི་
ཡིད་འགྱུར་གནོན་མ་ཚུགས་པར། མིང་ཚིག་གི་རང་སྐྱ་མི་ཐུབ་པའི་དབྱངས་
འགྲོས་རྐྱང་རྐྱང་ཞིག་གི་ས་བོན་བཏབ་པ་སྙན་མོ་གླུ་འདིའི་འགོ་ཁུངས་ཡིན།
བློན་ཆེན་གཉལ་བ་སྣང་གྲགས་ལ་བློ་རིག་གསལ་བའི་སྐུ་སྲས་དེ་འཁྲུངས་རྗེས་
གངས་རིའི་གླུ་ཡིས་རླུང་རྟ་ཡར་འཕུར་ཞིག་གི་གཤོག་སྣེ་ཟིན་ཏེ། དབྱངས་
གསལ་སོ་བཞི་གླུ་རུ་བླངས་པས་རང་སྐྱ་མི་ཐུབ་པའི་དབྱངས་འགྲོས་དེ་ལའང་བློས་
མི་དཔོག་པའི་རང་དབང་ཐོབ། སྐབས་ཤིག་ལ་སྟོད་རྒྱ་གར་ནས་ཐོན་པའི་ཆུ་
ཤེལ་དྭངས་མོའི་མེ་ལོང་ཞིག་གི་མཛད་འཕྲིན་དཔལ་ས་སྐྱའི་ཡུལ་ནས་ཆུ་གཏེར་
བརྡོལ་བ་བཞིན་འཕྱུར་ཏེ་གླུ་ལ་གླུ་ཡི་གཞུང་ལུགས་ཆགས། བགྲང་བྱ་དུ་མའི་
རྗེས་ཤིག་ལ《མི་འཇིགས་སེང་གེའི་ང་རོའི》གླུ་སྒྲ་ཐོག་མ་བོད་རང་ས་ནས་རླུང་ལ་



6
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
བསྐུར་བས་གླུ་བ་གླུ་མས་སཱ་ལའི་སྨན་ལྗོངས་འདི་ཡང་དོག་པོར་བསྒྲུབས་མྱོང་ཟེར།
ངའི་གླུ་ངག་གི་གཏམ་རྒྱུད་འདི་ལྟར་རིང་བས་ང་ནམ་ཡང་གླུ་བ་གཙང་མ་ཡིན།
སྤྱིར་སྒྱུ་རྩལ་གྱི་སྟངས་སྟབས་རེ་རེར་མི་སེམས་སྒུལ་ཤེས་པའི་གསང་བ་ཡོད་
ངེས་ན། ངའི་གླུ་ལའང་གླུ་ཡི་སྒྱུ་རྩལ་ཡོད་ངེས་ཏེ། ངོ་མཚར་ཚིག་གི་མཚོན་
ཐབས་གསར་བ། སྤྱི་ཚོགས་འཚོ་བའི་སྣང་བརྙན་མངོན་པ། ཚིག་གི་སྡེབ་
སྦྱོར་ལ་དགའ་སྐྱོ་ཆགས་སྡང་གི་ཉམས་འགྱུར་རྫོགས་པ། དབྱངས་འགྲོས་དང་
སེམས་ཁམས་ཀྱི་འདེགས་འཇོག་མཉམ་པ་སོགས་སོ། ། ང་ལ་གླུ་ཞིག་ལེན་དུ་
ཆུགས་དང་། ངས་སྒྱུ་རྩལ་གྱི་གསང་བ་རེ་རེ་མཐོ་རུ་བཏེག་ན་འདོད།



༄༅།།སྐད་ཆའི་ལང་ཚོ།
།m
སm.l
IJII
I
II
སྤྲུལ་བ་འཇཔའ་བློ།
E
རྒྱལ་སྲས་དང་དེད་དཔོན། ཉི་མ་དང་ཟླ་བ། གངས་རི་དང་སེང་གེ།
རིགས་རྒྱུད་དང་རིགས་ཞེན་སོགས་སྙན་ངག་པའི་སྨྱུག་རྩེར་ཆེས་སྤྱིར་བཏང་གིས་
ལུད་པའི་ཐ་སྙད་ཙམ་ལ་ཚད་མཐོ་བའི་གཤགས་བཅོས་དང་མགོར་མི་འཚམ་པའི་
ཞྭ་རྒན་རེ་བཟོས་ན། “ སྙན་ངག་མཁན་ལ་ཅི་ཡང་རྒྱུན་” པའི་ཁེ་དབང་ལ་
བསམ་བཞིན་དམའ་འབེབ་བྱས་པ་ཡིན། ཐ་སྙད་ནི་ནམ་ཡང་ཐ་སྙད་ཙམ་ལས་
གཞན་དུ་ཅི།
——རབ་བྱེད་འདིའི་བསྒྲགས་གཏམ།
རྒྱལ་སྲས་ལགས། ཐུགས་རྗེའི་གཞན་དབང་དུ་གྱུར་བའི་འཕགས་རིགས་
ཤིག་ཡིན་ཕྱིན། འབུ་སྲིན་ཕྲ་མོ་ཙམ་གྱི་ཆེད་དུའང་མེ་ལྕེ་ཆེམ་ཆེམ་མཆེད་པའི་
ཀློང་དེར་དཀྱིལ་ཀྲུང་གིས་བཞུགས་འོས་ན། རྒྱུས་མེད་མི་ཡི་རྒྱལ་ཁམས་ནས་



༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
བགྲང་བྱ་བཅུ་ཕྲག་འགའ་འོ་བརྒྱལ་གྱིས་བསྐྱེལ་བར་གླེང་རིན་ཅི། ལོ་ཟླའི་
འཁོར་སྐྱོད་ཀྱི་བ་གམ་ཅི་ཙམ་བརྩེག་དགོས་ཀྱང་། ཁྱོད་ཀྱི་སྟེ། འཕགས་
རིགས་སེམས་བཟང་གི་རྒྱུད་འདིས་རེ་བའི་རྨུ་ཐོག་དཀར་བོ་རྨ་འབྲིའི་ཆུ་རྒྱུན་ལ་
བསྲིངས་འདུག་
རྒྱལ་སྲས་ལགས། ཁ་བ་ནག་པོ་འདི་འབབ་རྒྱུན་ཅི་ཙམ་རིང་ཡང་།
མཆོག་གི་གསང་གསུམ་ཉི་མའི་གཟི་བྱིན་དང་བསྡོངས་ནས། བདེ་འཇམ་བསིལ་
རླུང་མོད་པའི་དཔྱིད་དཔལ་དེ་ཅིས་ཀྱང་མཐོ་སྒང་དུ་བསུ་དགོས། གནའ་སྔ་མོ་
སྔ་མོར་འཚེ་མེད་རྫོགས་ལྡན་གྱི་དུས་ཟེར་བ་ཞིག་ཡོད་མྱོང་ན། ད་ལྟའང་རང་
སྤྱིལ་ཟླུམ་པོར་དྲོད་ཁོལ་རྣལ་མ་རེ་བསུས་ན་ཅིའི་ཕྱིར་མི་ཆོག མི་ལག་གསེར་
དང་མི་ཁ་འདྲེ་ཡིན་པས་བཤད་ཚད་ལ་དབུ་ལྕོག་ལྡེམ་མི་ཉན།
རྒྱལ་སྲས་ལགས། ངོ་མ་བཤད་ན། གངས་ལྷ་མེ་ཏོག་དེ་ཧ་ཅང་མཛེས་
སྡུག་གིས་བཞད་རྗེས། སྟོན་རླུང་གིས་དེད་པའི་སྡོང་ལོ་བཞིན་གྲུ་ག་གཞན་ཞིག་
གི་དགའ་ཚལ་དུ་འཕུར་སོང་མོད། ལྷ་མོའི་བླ་མཚོའི་རླབས་ཤུགས་ལ་ཁེན་པའི་
རྣམ་ཤེས་བྱེ་བས། མེ་ཏོག་སྔ་མའི་བཀྲག་མདངས་ཕྱི་མར་འཕོས་འདུན་གྱིས་
འགྲན་རྩོད་དང་ལབ་གླེང་མེད་པར།! ཉི་མའི་ཁྱིམ་རྒྱུད་དམ་དགུ་ཚིགས་ཞགས་
པའི་ཁུགས་སོར་འཚོགས་ཏེ་ཅི་ཞིག་གི་ཕྱག་རྗེས་འཇོག་པར། རྣམ་དག་གསོལ་
བ་འདེབས་པའི་སྙིམ་རྩེ་ནས་མིག་ཟུང་རིག་རིག་གིས་སྒུག་ཡོད། ཀུན་དའི་
འདབ་ལོ་མང་བོ་ཟླ་བ་ལྷ་མོའི་ཟེར་ཕྲེང་ཀློང་ན་བག་ཕེབས་ཀྱིས་གཟིམས་ཀྱང་།
ཁྱོད་གཅིག་བུ་ཁ་ཆར་བུ་ཡུག་གི་ཁྲོད་དུའང་རྟག་པར་བཞད་དགོས་ཡ། གངས་



༄༅།།སྐད་ཆའི་ལང་ཚོ།
ལྷ་མེ་ཏོག
རྒྱལ་སྲས་ལགས། ཁྱོད་ཀྱི་གདུལ་བྱ་དགུན་གཞུང་རིང་མོའི་ཁ་བ་ཇི་
བཞིན་རི་ལུང་ཤོད་གསུམ་ན་ཆེས་ཉམ་ཆུང་གིས་བབས་ཡོད་མོད། ཁྱོད་རྫི་བོ་ལྟ་
བུར་ཐུགས་བསྐྱེད་པའི་རྒྱལ་སྲས་དཔའ་བོ་དེ་ཡིན་ཕྱིར། རུས་རྐང་གིས་མི་
བཟོད་པའི་གདུག་རྩུབ་ཡོད་ཚད་གངས་ལ་ཉི་འོད་ཕོག་པ་བཞིན་གཞོམ་ངེས་ལ་
གཞོམ་ཡང་དགོས། ད་ལྟ། མི་ཡུལ་གྱི་སྐྱོ་གར་རེ་རེས། ལྷ་དང་བླ་མའི་བྱིན་
མཐུ་བག་ལ་ཞ། ཕ་དང་ཨ་ཁུའི་སྙིང་རླུང་སྟོད་ལ་འཚང་། མ་དང་བུ་མོའི་
མིག་མཐའ་མཆི་མས་བརླན། ཐ་ན་རི་དང་གཙང་བོས་མྱ་ངན་སྒོམ་ཞིང་། བྱ་
དང་བྱེའུའི་ཚོགས་ཀྱང་འཕུར་མཚམས་ཆད་ནས་ཡོད། ད་ལྟ་གླིང་འདིར་ཆེས་
མཁོ་བ་ནི་བྱམས་བརྩེ་དང་བདེ་སྐྱིད་ཉག་གཅིག་ཡིན། །
རྒྱལ་སྲས་ལགས། བགྲང་བྱ་དུ་མའི་རིང་ལ། ལྷོ་མཐའ་ནས་འཕུར་
ཡོང་བའི་ཁུ་བྱུག་དང་ཁྲུང་ཁྲུང་མང་བོས་བཀྲ་ཤིས་འཕྲིན་བཟང་ཡང་ཡང་བསྒྲགས་
མོད། མི་སེམས་གསོ་བའི་སྨན་སྦྱོར་ཙམ་ལས་ཐམས་ཅད་འཇའ་ལྟར་ཡལ་འགྲོ།
ཟིན་མེད་སྒྱུ་འཕྲུལ་འདིས་ངང་རྒྱུད་ཐུང་བའི་སྐྱེ་བོ་ཚོ་རང་ཤི་རྒྱག་མཁན་ན་ནིང་
ལས་ད་ལོར་མང་། གནས་དེ་ན་འཁོར་ཚོགས་རྒྱ་མཚོ་འཁྲིགས་ཤིང་གྲགས་
དཀར་གླིང་བཞིར་ཁྱབ་ཀྱང་ཁྱབ་པ་ཙམ་རེད། མིས་དུས་ཚོད་བསྒུགས་ཀྱང་དུས་
ཚོད་ཀྱིས་མིར་མི་བསྒུག་པ་མངོན་སུམ་ཡིན་པས། རེ་བའི་མེ་སྟག་ཡལ་ལ་ཁད།
སྤོབས་པའི་རི་བོ་ཉིལ་ལ་ཁད། ངོམ། དཔྱིད་ཀྱི་དཔལ་མོ་ལྷ་ལས་འབབ་པའི་
དུས་བཟང་ཞིག་ཡོད་དམ།



10
-
-
-
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
རྒྱལ་སྲས་ལགས། ངང་བ་བཞིན་ལྷོ་ནུབ་རྒྱ་མཚོ་སྐྱོམ་པའི་རླབས་རྩེ་རུ་
གསུང་གི་ལང་ཚོ་ངོམ་དུས། ཁ་བའི་གྲང་རེག་རྒུམ་པའི་བྱེའུ་ཆུང་འཇོལ་མོའི་ཁྱུ་
ཚོགས་ཀྱི་སྤྲོ་དགའ་ཉ་ཟླའི་དཔལ་གྱིས་མི་མཚོན། རྒྱལ་སྲས་ལགས། དཔྱིད་
རླུང་བཞིན་གླིང་བཞི་གླིང་ཕྲན་བརྒྱད་ཀྱི་མཁའ་མཐར་ཁྱབ་སྟེ་གྲངས་མེད་སྐྱེ་འགྲོར་
དབུགས་དབྱུང་ཟབ་མོའི་གདམས་པ་གནང་ཚེ། ཧི་མ་ལའི་རི་རྒྱུད་རིང་མོའི་
ཁེངས་སེམས་སྤྲིན་པའི་མཐོངས་ཀྱིས་མི་ཁེབ། འོན་ཀྱང་། རྒོད་པོ་མཐའ་རུ་
འཕུར་ཤུལ་ན་རྒོད་ཕྲུག་མང་བོ་སྨུག་ལོང་ཁྲོད་ནས་མགོ་བོ་འཐོམ། བྲག་དམར་
ཐེམ་གྱི་རྒོད་ཚང་ཡང་སྔར་ལྟར་དྲག་རླུང་འཚུབ་མའི་སོ་ཁར་འཕྱོ། ཞིབ་མོར་
དགོངས་དང་། ད་ལྟ་རླུང་ཤུགས་གནོན་པའི་ཐབས་འཕྲུལ་དང་སེམས་པ་
འཇགས་པའི་བརྩེ་སྦྱིན་ཅི་འདྲའི་མཁོ། ཐོབ་པ་ལས་ཤོར་བ་མང་ན་ཡང་སྙིང་སུ་
ཞིག་གི་ཕམ་ཁ་རེད།
རྒྱལ་སྲས་ལགས། ཁྱོད་བཞུགས་སའི་བདེ་ལྡན་ཞིང་ཁམས་དང་ཁྱོད་
ཕེབས་སའི་ཡུལ་གྲུ་དེ་དག་ན། ལྗོངས་འདིའི་དུས་རབས་སྔོན་མ་བཞིན་དུ་
དྭངས་གཙང་ཆུ་བོ་ལྷུང་ལྷུང་འབབ་ཅིང་གཏེར་རྫོང་རི་བོ་མ་བྲུས་རང་བྱུང་གིས་
འགྱིང་ངམ། ཁྱོད་ཀྱི་གདུལ་བྱ་ཡང་གཞན་དོན་གྱིས་འཚོ་བའི་ཐེག་ཆེན་འཕགས་
རིགས་འབའ་ཞིག་རེད་ཟེར་བ་བདེན་ནམ། སྣོད་བཅུད་ཀྱི་དྭངས་མ་ཤོར་ཟིན་
པའི་གྲུ་ཟུར་འདིར་ད་ལྟ་ཞིང་ཁམས་དེའི་མཛེས་སྡུག་དང་ངོ་མཚར་ཤིན་ཏུ་མཁོ་
བས། དཔྱིད་དཔལ་བཞིན། སྒྱུ་འཕྲུལ་བཞིན། རེ་སྒུག་གི་མཐོངས་ཡངས་
ནས་ཕེབས་ལ་ཤོག



༄༅།།སྐད་ཆའི་ལང་ཚོ།
གླེང་སློང་བ། །
སྤྱིར་ཡིན་ན“མེད་མུག་ཆད” གསུམ་གྱི་གཟུངས་སྔགས་འདི་མི་རབས་དུ་
མར་མཐོ་སྒང་གི་རྫི་གླུ་བཞིན་བཟླས་དྲགས་པས་ངས་ཡང་བསྐྱར་བཟླ་འདོད་མེད།
འོན་ཀྱང་མཐོ་སྒང་ན་མང་བོ་ཞིག་མེད་པའི་བཀྲེས་སྐོམ་མ་བཟོད་པར་འོ་དོད་རིང་
མོ་འདི“འབད་པས་འགོག་པའི་རྒྱན”བཞིན་དུ་སེམས་དྲོན་མོའི་ཟབ་ས་ནས་
ཤོར་སོང་། འོདོད་འདི་ཕྱི་དཔལ་འབྱོར་གྱི་ཆ་ནས(ནང་བསམ་བློའི་ཆ་ནས་འཛམ་གླིང་
གཙུག་ནོར་གྱི་གདན་ས་ཐོབ་པར་རློམ་ལ་དོན་དངོས་ཀྱང་དེ་ལྟར་དུ་གྲུབ)བསྒྲགས་ལ་དེ་ལས་ཀྱང་
དེང་གི་ཚན་རིག་འཕྲུལ་ཆས་སོགས་ལ་བསམ་སྟེ་བརྗོད་ཀྱིན་ཡོད།
མཐོ་སྒང་ན་ཁ་པར་མེད།
ཧ་ཅང་རྒྱང་རིང་དུ་འཕུར་སོང་བའི་གྲོགས་པོ་བློས་ཐུབ་ཅིག་གིས་ལོ་དུ་མའི་
s...
D འདི་ནི་སྙན་གཞུང་རྣམས་སུ་བསྟན་པའི་འགོག་རྒྱུན་བཅུ་བཞི་བར་དཔེ་བླངས་པ་སྟེ། རྒྱན་དེ་ནི་དགག་
བྱའི་བྱ་བར་འབད་པས་འགོག་པ་ལྟར་བྱས་ཀྱང༌། རང་གི་འདོད་པའི་དོན་དེ་ཁ་ནས་དབང་མེད་དུ་ཐལ་བའི་ཚུལ་
བརྗོད་པ་ཞིག་གོ། །



12 ༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
རྗེས་སུ་མི་ལག་བརྒྱུད་དེ་ང་ལ་འཕྲིན་ཐུང་ཞིག་བསྐུར་བ་འབྱོར་བྱུང་། འཕྲིན་
ཡིག་གི་མཇུག་ཏུ“ རྗེས་སོར་ཨང་གྲངས་འདི་ལྟར་དུ་ཅིས་ཀྱང་ང་ལ་ཁ་པར་ཞིག་
ཐོངས། ཁྱེད་ཚང་གི་ཁ་པར་ཨང་གྲངས་ཀྱང་མ་ནོར་བར་བྲིས་ཏེ་བསྐུར་རོགས་
ཞུ”འཕྲིན་ཡིག་འདི་བཀླགས་རྗེས་ང་སྐྱོ་བྱུང་། སེམས་བསམ་པའི་གཏིང་ནས་
སྐྱོ་བྱུང་། གྲོགས་པོ་ལགས། ཁྱོད་ཀྱིས་ཕ་ཡུལ་མཐོ་སྒང་གི་གནས་ཚུལ་ཙམ་
ཡང་མི་ཤེས་སམ། མཐོ་སྒང་ན་ཁ་བ་སྔར་ལྟར་འབབ་ཅིང་སྦག་སྦག་འཁོར་ལོ་
ཞོན་པའི་ཕོ་གཞོན་སྣང་མཐོ་འགའ་ཇེ་མང་དུ་སོང་བ་ལས་གཞན་ཕལ་ཆེར་མ་
འགྱུར་གོར་མོ་རྡོ་ཡིན། ཁྱོད་ལ་ཅི་ཁག གནས་དེ་ན་ཚན་རྩལ་རིག་པའི་
དཔྱིད་དཔལ་བཞད་དྲགས་ཏེ་ལྷོ་ནུབ་གླིང་ཆེན་དྲ་འབྲེལ་གྱིས་མཐུད་ནས་ཡོད་པས།
ང་ཚོའི་ཕ་ཡུལ་ན་ད་དུང་ཁ་པར་ཙམ་ཡོད་མེད་ལ་ཐུགས་འདང་གནང་ཡོད་མི་སྲིད།
དོན་ངོ་མར། མཐོ་སྒང་ནས་སྔར་ལྟར་རི་ལུང་ཕན་ཚུན་ཀཱི་སྒྲས་སྐྱོམ་ཞིང་རུ་སྡེ་
ཕན་ཚུན་བར་རྟ་གཡག་ཞོན་ཏེ་འབྲེལ་བ་རེ་བྱེད་མུས་ཙམ་ལས་ཁ་པར་ཞེས་པའི་ཐ་
སྙད་འདི་ཡང་མ་ཐོས་མཁན་ངའི་ཨ་མ་དང་ཁྱོད་ཀྱི་ཨ་ཕ་ལྟ་བུ་གྲངས་ཀྱིས་མི་ཟིན།
ལག་འཛིན་ཁ་པར་སོགས་ལྟ་ཅི་སྨོས། དེའི་ཕྱིར། ང་ཡང་རིགས་རྒྱུད་ཅིག་གི་
ཆེད་དུ་རྨ་འགྲམ་ནས་བསྐུངས་ཏེ་གདངས་དམའ་བའི་གླུ་གཞས་ཐར་ཐོར་རེ་ལེན་
གྱིན། ཁ་པར་ཙམ་མེད་པའི་མཐོ་སྒང་ལ་ཁོ་ཐག་ཆད་ནས་ཡོད། །
མཐོ་སྒང་ན་གློག་མེད།
འགྲོ་བ་མི་འོད་སྣང་ལ་དུང་ཞིང་བདེ་སྐྱིད་ལ་མོས་པར་ནམ་ཡང་འདྲ་
མཚུངས་ཀྱི་ཐ་སྙད་ཁོ་ན་ཐོབ་མོད། ས་མཐོ་ཆུ་གཙང་གི་ཡུལ་གྲུ་འདི་རྔམ་ནག་



༄༅།།སྐད་ཆའི་ལང་ཚོ།
13
མུན་པའི་ཀློང་ན་རང་གི་ལག་པ་རྐྱང་སྐུམ་ལའང་དངངས་སྐྲག་སྐྱེ་བཞིན་ཁ་ཁུ་སིམ་
མེར་འགུལ་ཙམ་འགུལ་ཙམ་བྱེད། ཕ་རོལ་ཡང་རོལ་གྱི་ལྗོངས་དང་ལྗོངས་ཆེན་
པོ་དག་ལྟ་ཅི། མ་གའི་གྲོང་དང་གྲོང་ཚོ་ཆུང་ངུའང་གློག་འོད་ཆེམ་ཆེམ་གྱི་མཛེས་
སྡུག་ཁྲོད་ན་ལྷ་ཀླུ་མི་གསུམ་གྱི་སྤྲོ་དགའ་གཅིག་ཏུ་བསྡུས་པའི་དཔལ་ལ་རོལ་ཚུལ་
བསམན། སྣ་ཚོགས་ལས་ཀྱི་འཁོར་ལོར་བཀོལ་ཐུབ་པའི་གློག་ཅིག་ཕར་ཞོག་
མཐིང་སྨུག་སྦྲ་ཆུང་ཕྱི་གསལ་ནང་གསལ་བྱེད་ཐུབ་པའི་གློག་ཞགས་ཙམ་ཡང་མེད་
པའི་མཐོ་སྒང་འདིར། ལོ་ཟླའི་འཁོར་ལོ་ཅི་ཙམ་བརྩེགས་ཀྱང་། དུས་རབས་
འཕོ་འགྱུར་ཇི་འདྲ་ཆེ་ཡང་། འབྲུ་མར་སེར་བོ་ལྟེམས་པའི་མཆོད་རྐང་གི་འོད་
སྣང་ཕྲ་མོའམ། ཉི་མའི་འོད་ཐིགས་རྒུམ་པའི་ཤེལ་ཐུར(མཐོ་སྒང་ན་ད་ར་མ་ཐག་པའི་ཉི་
གློག་ཡང་འབྱོར་ལྡན་དུ་བརྩི་དགོས་པའི་ཁྱིམ་ཚང་རེ་འགར་མ་གཏོགས་མེད) ཙམ་ཞིག་མུན་པའི་
སྐྱབས་སུ་བསྟེན་པ་ནི་བསྡུར་ཐབས་མེད་པའི་དངོས་ཡོད་གནད་དོན་ཞིག མཐོ་
སྒང་ནས་བརྡོལ་བའི་རྨ་འབྲི་གཙང་གསུམ་དང་ཁ་འབབ་རྣམ་བཞིའི” རླབས་
ཤུགས་ཆེ་བས། བློར་མི་ཤོང་བའི་གློག་ནུས་དང་གློག་འོད་མཐའ་བཞིའི་ལྗོངས་
ཀྱིས་ལོངས་སྤྱད་ཀྱང་། མཐོ་སྒང་ན་ད་དུང་གློག་ཀྱང་མེད། གློག་མེད་པས་
མཐོ་སྒང་གི་འཕེལ་རྒྱས་ལ་ཆག་གྲུམ་ཤོར། གློག་མེད་ས་ན་མཐོ་སྒང་གི་འཚོ་བ་ཧ་
ཅང་ཐབས་ཆག་དང་སྙིང་རྗེའི་ཡུལ་དུ་གནས།
མཐོ་སྒང་ན་བརྙན་འཕྲིན་མེད།
ཕྱི་གླིང་བ་ཞིག་གིས“བོད་རིགས་རྩོམ་པ་བོས་ད་ལྟའི་བོད་ཀྱི་འཚོ་བ་ཇི་
D ཁ་འབབ་རྣམ་བཞི་ནི། ད་ལྟ་བོད་ལྗོངས་མངའ་རིས་སྤུ་ཧྲེང་རྫོང་གི་མངའ་ཁོངས་སུ་གཏོགས་པའི་མ་
ཕམ་གཡུ་མཚོའམ་མཚོ་མ་དྲོས་པའི་ཤར་ཕྱོགས་གླང་ཆེན་གྱི་ཁ་ནས་འབབ་པའི་ཆུ་བོ་གང་གཱ། ལྷོ་ཕྱོགས་རྨ་བྱའི་ཁ་
ནུས་འབབ་པའི་ཆུ་བོ་སིན་དྷུ། ནུབ་ཕྱོགས་རྟ་མཆོག་ཁ་ནས་འབབ་པའི་ཆུ་བོ་པགླུ་སྟེ་ཡར་ཀླུང་གཙང་བོ། བྱང་
ཕྱོགས་སེང་གེའི་ཁ་ནས་འབབ་པའི་ཆུ་བོ་སི་ཏ་བཅས་སོ། །



-
-
-
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
བཞིན་འབྲི་བཞེངས་བྱེད་ཐུབ་མེད། དཔེར་ན། རྒྱུན་བཀོལ་འཚོ་བའི་ཁྲོད་ཀྱི་
ཁ་པར་དང་བརྙན་འཕྲིན་ཙམ་གྱི་ཐ་སྙད་ཀྱང་མཐོང་དཀོན་པོ་རེད”ཅེས་བཤད་
སྐད་འདུག འདི་ལ་ཕྱོགས་གཅིག་མ་མཐོང་བའི་སྐྱོན་དང་ཇི་བཞིན་བརྗོད་པའི་
ཆ་གཉིས་མི་འདུག་གམ།
ཁ་པར་གཏོང་བ་དང་བརྙན་འཕྲིན་ལ་ལྟ་བ་སོགས་ནི་ད་ལྟ་ཆེས་སྤྱིར་བཏང་
གི་འཚོ་བའི་ཟུར་གཅིག་ཡིན་མོད། མུན་སེལ་གློག་སྒྲོན་ཙམ་མེད་སའི་མཐོ་སྒང་
ན་སེམས་དོན་སྐུད་སྣེ་ནས་གླེང་ཞིང་འཛམ་གླིང་འཕོ་འགྱུར་རང་ཁྱིམ་ནས་མཐོང་
བའི་བདེ་སྐྱིད་ཀྱི་འཚོ་བ་དེ་འདྲ་ཞིག་ག་ན་ཡོད། མཐོ་སྒང་ན་བརྙན་འཕྲིན་མེད་
པས་མཐོ་སྒང་གི་ཚབ་མཚོན་རྩོམ་ཡིག་ཏུའང་བརྙན་འཕྲིན་སྐོར་གྱི་གླེང་བརྗོད་ཡོད་
མི་སྲིད། གལ་ཏེ་ཡོད་ཚེ་དེ་ནི་ཚན་རིག་གི་སྟོང་སྣང་ལྟ་བུའི་སྒྱུ་རྩོམ་བཅོས་མ་
ཞིག་ཡིན་ངེས།
གཞིས་ཁྱིམ་དྲོན་མོར་འོད་དཀར་ཆིལ་ལེར། ཁྱེད་ཚོས་གླིང་བཞིའི་འཕོ་
འགྱུར་དང་མཛེས་སྡུག་ཡོད་ཚད་བརྙན་འཕྲིན་ལས་མཐོང་དུས། མཐོ་སྒང་བ་
སྤྱང་མོའི་ངུ་ཟུག་རྒོད་སའི་རི་མཐོ་ལུང་ཟབ་དག་ཏུ། ལྷས་ར་ཆུང་ཆུང་རེའི་མེལ་
ཚེ་བའམ་སྦྲ་ནག་ཟད་པོ་རེའི་ཐུ་འོག་ན་ཅི་མེད་ཅང་མེད་ཀྱི་གདོད་མའི་དྲང་སྲོང་ཤ་
སྟག་ལས་མ་འདས།
གསོན་དང་། འཛམ་གླིང་ན་མིའི་རིགས་ཀྱི་ཡོད་ཚད་འདྲ་མཉམ་ཡིན་
དགོས་པའི་རླབས་སྒྲ་ཕྱོགས་བཞིར་མཆེད། གཟིགས་དང་། རྒྱལ་ནང་ན་ནུབ་



15
༄༅།།སྐད་ཆའི་ལང་ཚོ།
ཕྱོགས་སྒོ་འབྱེད་ཀྱི་དཔྱིད་དཔལ་ཁད་ཀྱིས་སླེབས། སོམས་དང་། “ ས་སྒང་
སྔས་སུ་བྱས་པའི་སྐར་མ་འོད་ཆེན”@ཚང་ལ་ད་དུང་བརྙན་འཕྲིན་ཙམ་ཡང་མེད།
མཐོ་སྒང་ན་གློག་ཀླད་མེད།
གངས་སྐོར་བ་མགོ་སེར་ཞིག་དང་ཕྱུགས་རྫི་འགའ་སྟས་དབང་གིས་འཕྲད་
པས། ཕྱུགས་རྫི་ཚོངོ་མཚར་དང་ཞེད་སྣང་འདྲེས་མས་རེ་ཞིག་ལ་རྒྱང་ཐག་རིང་
ཙམ་ནས་སྐོར་བ་རེ་བྱས་ཏེ་ཅི་ཞིག་ཤབ་ཤུབ་ཀྱིས་བཤད། རིམ་གྱིས་ཉེ་སར་
བཅར་དུས་གངས་སྐོར་བ་དེ་ཡང་མིག་འབྲས་དང་ཤ་མདངས་མི་གཅིག་པ་ཙམ་
ལས་མཐོ་སྒང་གི་སྐད་ལ་ཐག་ཐོགས་མེད་པའི་དད་ལྡན་གཤའ་མ་ཞིག
གངས་སྐོར་བས་ལྷ་སྒྲུང་ལྟ་བུའི་འཕྲིན་གསར་མང་བོ་ཞིག་བཤད་མོད།
ཕྱུགས་རྫི་ཚོ་ཡིད་མི་ཆེས་ས་གཙོ་བོའམ་གཏན་ནས་བློར་མི་ཤོང་བ་ནི“གློག་ཀླད་”
རེད། “གློག་གི་ཀླད་པ་ཟེར་བ་ཞིག་ཡོད་ན་གློག་གི་མི་ཡང་ཡོད་སྲིད་པ་ཨེ་རེད།
ཧ་ཧ་ཧ”ལན་མེད་པའི་ཚིག་རྩ་ཞིག་བཟུང་འདུན་གྱིས་ཕྱུགས་རྫི་ཚོས་ཧབ་དགོད་
སིང་ངེ་བ་ཞིག་བྱས་པས་གངས་སྐོར་བ་ཡང་དབང་མེད་དུ་བགད་བྱུང་།
མཐོ་སྒང་ན་གློག་ཀླད་མེད་པས་གློག་ཀླད་ཀྱི་དགེ་མཚན་བརྗོད་དུས་བོང་
བུའི་རྣ་བར་ཆོས་བཤད་ལས་འདའ་ས་མེད་མོད། གངས་སྐོར་བ་དེ་ཡང་ཨུ་
ཚུགསཆེ་བས་ཨུ་ཚུགས་མཐར་སྐྱེལ་གྱིས་གློད་ཀླད་བཤད། “ཁྱེད་ཚོའི་གླེགས་
བམ་ཡོད་ཚད་གློག་ཀླད་དུ་ཡོད། འཛམ་གླིང་ཆེན་པོའང་གློག་ཀླད་དུ་བསྡུས་
ཚར། ང་ཚོས་མི་ཤེས་ས་མང་བོར་གློག་ཀླད་ཀྱིས་ལན་འདེབས། གློག་ཀླད་ནི་
O འདི་ནི་དོན་འགྲུབ་དབང་འབུམ་གྱིས་རྒྱ་ཡིག་གིས་བྲིས་པའི་སྙན་རྩོམ་ཞིག་གི་ཁ་བྱང་ཡིན།



16
，
，
，
，
，，
-
-
-
-
-
-
-
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
ཡི་གེ་བ། རྩིས་གཉེར་བ། བཟོ་བཀོད་པ། ལྷ་རིས་པ། ལུས་ངག་ཡིད་
གསུམ་གྱི་སྒྱུ་རྩལ་བ་སོགས་མང་བོ་ཞིག་གི་གཏེར་མཛོད་ཡིན།”“གངས་སྐོར་བ་ལབ་
རྐྱལ་འདིས་ཁ་ཤགས་པ་སྨན་བླ་ལབ་རྐྱལ་བཞིན་གློག་ཀླད་ཟེར་བ་དེར་པ་པོ་མང་བོ་
ཞིག་བརྩེགས་སོང་། ཧ་ཧ་ཧ” གངས་སྐོར་བ་སེམས་ཁོ་ཐག་ཆད་དེ་ལམ་ལ་
ཆས།
གངས་སྐོར་བ་སོང་ཤུལ་ན་གློག་ཀླད་མེད་པའི་མཐོ་སྒང་དུ་གློག་ཀླད་དང་
གངས་སྐོར་བའི་ཕྱོགས་ཀྱི་སྐད་ཆ་མང་བོ་དཔྱིད་རླུང་བཞིན་གང་སར་ཁྱབ་འགོ་
བརྩམས། “གངས་སྐོར་བ་དེས་ངེད་ཚོའི་བྲག་རིའི་མཆེད་ཟླར་སྙེམས་པའི་
གླེགས་བམ་ཡོད་ཚད་གློག་ཀླད་དུ་ཡོད་ཟེར། ཁོ་དག་པའི་ཞིང་ཁམས་གང་རུང་
ནས་ཕེབས་ཤིང་གློག་ཀླད་དེ་ཡང་སངས་རྒྱས་ལྟ་བུ་ཞིག་ཡིན་རྒྱུ་རེད”“གངས་སྐོར་
བ་དེས་འཛམ་གླིང་ཆེན་པོའང་གློག་ཀླད་དུ་བསྡུས་ཚར་འདུག ཁོ་སྲིན་པོའི་
ལྕགས་མཁར་སྒོ་མེད་ལྟ་བུ་རེ་ནས་ཤོར་ཡོང་བའི་འདྲེ་སྲིན་གང་རུང་ཞིག་ཡིན་ངེས་
ལ། གློག་ཀླད་ཟེར་བ་དེ་ཡང་ བདུད་ནག་པོའི་ཆོ་འཕྲུལ་ ཞིག་ ལོས་ ཡིན།
གངས་སྐོར་བ་དེའི་མིག་ལ་བལྟས་ནའང་ཅིག་འགྲིག་མེད་ཐལ།” “ ཕྱུགས་རྫི་
བསམ་མེད་ཚོ་ཁོམ་སོང་བ་རེད། དེ་འདྲའི་བྱ་བ་ཞིག་ག་ན་ཡོད། དེང་སང་གི་
མི་འདི་ཚོ།” ཨ། གློག་ཀླད་མེད་པའི་མཐོ་སྒང་བ་ཡ། ཁྱེད་ཅག་རྫས་ཀྱི་ནུས་པ་
བསམ་མི་ཁྱབ་ཚུལ་ལ་ཡིད་ཆེས་ཨེ་ཡོད།
མཐོ་སྒང་ན་འཕྲུལ་ལམ་མེད། །
མཐོ་སྒང་ན་འཕྲུལ་ལམ་མེད། ། མེད་ཅེས་ཚིག་ཐག་བཅད་ནའང་



17
༄༅།།སྐད་ཆའི་ལང་ཚོ།
ཅུང་མི་འགྲིག སྦག་སྦག་འཁོར་ལོ་རྒྱུགས་སའི་ལམ་ཕྲན་རེ་ཡོད། འོན་ཀྱང་
ལམ་ཕྲན་དེ་དག་ནི་ཆེད་དུ་མ་བཟོས་པའི་རྐང་ལམ་ཙམ་ཡིན་པས། འཕྲུལ་རྟ་
ཞོན་པའི་གསར་བུ་མང་བོའི་གཅེས་སྲོག་ཤོར་མྱོང་། གཅེས་སྲོག་ཤོར་སར་དར་
ལྕོག་ཅིག་འཛུགས་པའམ་རྡེའུ་འབུམ་རེ་སྤུངས་པ་ལས་འཕྲུལ་ལམ་ཆེན་པོ་ཞིག་བཟོ་
མཁན་ད་དུང་སྤྱི་སྒེར་སུའང་མ་སླེབས།
མཐོ་ སྒང་ གི་ མཁའ་ དབྱིངས་ སུ་ འཕྲུལ་ ལམ་ ཞིག་ ཡོད་ ཚོད་ རེད།
མཚམས་མཚམས་སུ་སྔོ་བསངས་ཀུན་གསལ་སྒེག་མོའི་མཐོངས་ཡངས་ནས་མིས་
བཟོས་གནམ་གྲུ་རེ་ཤར་གྱིས་འཕུར་དུས། གཡག་རྒྱབ་ནས་ཀི་རིང་འདེབས་པའི་
མཐོ་སྒང་བ་ཚོས་མཐོ་སྒང་གི་ལྷིང་འཇགས་དཀྲོགས་པར་ཡིད་མ་རངས་པའམ་ཞེན་
ཆགས་ཀྱི་མིག་ཟུང་དགུང་ལ་ཅེར་ངེས། །
དད་འདུན་ལྕགས་ཀྱུས་དྲངས་པའི་མཐོ་སྒང་བ་འགའ་སྟོད་རྒྱ་གར་ཡུལ་ལ་
མཇལ་སྐོར་དུ་ཆས། འདོད་ཡོན་སྒེག་མོས་བསླུས་པའི་མཐོ་སྒང་བ་འགའ་སྨད་
རྒྱ་ནག་གྲོང་ཁྱེར་དུ་གཡག་ཚོང་ལ་ཕྱིན། སོང་ནས་ཀྱང་གླེན་རྟགས་དང་ནོངས་
འགྱོད་རུམ་གང་ཉོས་ཏེ་མགོ་བོ་འཕྲེད་དང་ལག་པ་དགུང་ནས་གཡུག་བཞིན་ཕྱིར་
མཐོ་སྒང་ལ་སླེབས། ཁོ་ཚོས་འགྲུལ་བཞུད་འདིས། གནས་གཞན་ན་མེ་འཁོར་
ལམ་དང་རླངས་འཁོར་ལམ། རླངས་འཁོར་ལམ་ལའང་རིམ་པ་མང་བོ་ཞིག
གཞན་ཡང་མཁའ་ལམ། མཚོ་ལམ། ས་འོག་གི་ལམ་སོགས་འཕྲུལ་ལམ་ཆེས་
མང་བོ་ཞིག་གི་ངོ་མཚར་མཐོང་བས་མཐོ་སྒང་ན་ཅི་ཡང་མེད་པ་ཁ་གསལ་མཐིལ་
རྟོགས་སུ་གྱུར། རྟོགས་སད་འདིས་མཐོ་སྒང་བའི་ལེ་ལོར་སྡང་སེམས་ཀྱི་མེ་ལྕེ་
-



18
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
མཆེད། རྟོགས་སད་འདིས་གཞན་གྱི་ཁ་ཡག་དོན་སྟོང་གི་ཞལ་རས་རྗེན་པར་
མཐོང་། ཡང་མཐོ་སྒང་ན་འཕྲུལ་ལམ་སྐོར་གྱི་འཕྲིན་གསར་ཞིག་སྒྲོག་འགོ་
ཚུགས།
མཇུག་གི་སྐད་ཆ་ཚིག་གསུམ།
མཐོ་སྒང་ན་ད་དུང་འཕྲིན་སྐྱེལ་ཕོ་ཉ་དང་། རང་འབབ་ཆུ། འཕྲུལ་
གྱི་གཡོག་མོ། སྐུད་པའི་སྐད་ཆ། གཡས་འཁོར་ཁང་བརྩེགས་སོགས་གཞན་ལ་
ཡོད་པ་མང་བོ་ཞིག་མེད། །
སྔར་མེད་པ་ཞིག་མེད་ཀྱང་ཆེས་ཡ་མཚན་དགོས་ས་ཞིག་མ་རེད། ཡ་
མཚན་པ་ནི་མཐོ་སྒང་བ་རི་དྭགས་བཞིན་ཡར་མར་བྲོས་ཏེ་ད་ལྟ་རྐང་ཆུང་ལེབ་མོ་
ཙམ་འཛུགས་སའི་བདེ་ཐང་སྙོམས་པོ་ཞིག་ཀྱང་མེད་མོད། ཧ་ཅང་ཡོད་མདོག་
གིས་རྩོད་དེ་སྐྱོ་གར་རིང་མོ་ཞིག་ལོ་རྒྱུས་ཀྱི་དྲན་ཤིང་དུ་བཞག་པ་དེ་རེད།
གྲོགས་པོའི་འཕྲིན་ཡིག་ཅིག་གི་རྐྱེན་གྱིས་མཐོ་སྒང་བའི་མེད་མུག་ཆད་
གསུམ་ངའི་སྨྱུག་རྩེར་དྲག་ཆར་བཞིན་བརྡོལ་སོང་ཡང་། མཐོ་སྒང་བའི་སྤྲང་
ལག་གཞན་ལ་བཟེད་ཟེར་བ་གཏན་ནས་མིན། ང་ཚོར་དཔལ་མཉམ་མེད་ཤཱཀྱའི་
རྒྱལ་བོས་གདམས་ངག་ཅིག་བསྩལ་ཡོད་པ་མི་དྲན་ནམ། “བདག་ཉིད་བདག་གི་
མགོན་ཡིན་ཏེ། ། གཞན་ལྟ་སུ་ཞིག་མགོན་དུ་བགྱི། །”



༄༅།།སྐད་ཆའི་ལང་ཚོ།
নগণণণাক্তাঙ্গ
དྲན་པའི་གཞུ་མོ་ནང་དུ་བཀུག་སྟེ་དོན་གལ་ཆེན་ཞིག་ལ་བསམ་གཞིག་
གཏོང་ཚེ་བྲེད་ཤ་སློང་བའི་བསམ་གཞིག་ལྕི་མོ་གཞན་ཞིག་གིས་འཚང་ཁ་རྒྱག་ཡོང་
བས་ཁ་དོག་མི་གཅིག་པའི་བསམ་གཞིག་མང་བོའི་རྩེག་རིམ་འོག་ཏུ་གོ་མེད་ཚོར་
མེད་ངང་རྒས་འགྲོ་བ་ངའི་བཟློག་མེད་ཀྱི་ལས་དབང་ཡིན་པ་འདྲ། །
——ཁ་བྱང་གི་འགྲེལ།
སྤྱིར་གྲྭ་བ་གྲྭ་རྐྱང་ཟླ་ གམ་ ཁེར་རྐྱང་ཅན་ཞིག་ལ་མཚོན་ཏེ་བཤད་ན།
རབ་ཡིན་ཚེ་ཐོས་བསམ་སྒོམ་གསུམ་རྣལ་མ་ཞིག་དང་། དེ་མི་ནུས་ན་ཕྱག་སྐོར་ཁ་
ཏོན་གྱི་དགེ་སྦྱོར་ཐན་ཐུན་རེར་འབད་དེ་ཟང་ཟིང་འཁོར་བའི་བྱ་བཞག་ལ་རྒྱབ་
ཀྱིས་ཕྱོགས་ཐུབ་སོང་ན། མཉམ་མེད་ཤཀྱཱའི་རྒྱལ་བོས་“དགེ་སློང་རྣམས་ནི་དོན་
ཉུང་བ། བྱ་བ་ཉུང་བ” ཞིག་དགོས་པར་གདམས་པའི་བསླུ་མེད་ཚད་གྲུབ་ཀྱི་
གསུང་གསེར་ནག་གི་ཞུན་ཐིགས་འདྲ་བོ་དང་ཤིན་ཏུ་མཐུན་ལ་མི་ཚེའི་རྡོག་དོན་



20 ༄༅ །།ལྡོང་ཡོན་ཏན་རྒྱ་མཚོའི་ལྷུག་རྩོམ།
ཟབ་མོའང་དེ་ནས་རྙེད་འདུག་མོད། ངའི་ཕ་ས་གཡུ་ཡི་མེ་ལོང་འདྲ་བོ་དང་།
ངའི་ཕ་མེས་ཡང་མེས་ཚོས་ཤུལ་བཞག་གི་རིག་གཞུང་ནོར་བུ་འདྲ་བོ། ད་དུང་
བསིལ་ལྡན་གངས་རིའི་ལྗོངས་སུ་ཤ་ཁྲག་གདོས་བཅས་ཀྱི་ལུས་རྟེན་རྙེད་ཀྱང་གཡམ་
རྒྱུགས་དུག་རླངས་ཀྱི་ནད་ཡམས་ལྕི་མོས་ཟིན་དྲགས་པའི་བོད་ཕྲུག་རྟོག་གེ་བ་ཁོག་
ན་སྙིང་ཡོད་ཀྱང་སྙིང་ལ་དྲོད་མེད་པ་འགའ་ཞིག་གི་ཆེད་དུ། ཁྱིམ་གཞིས་དོར་
བའི་དགེ་སྦྱོང་ང་ཡང་གནས་ལུགས་དྲང་མོའི་རི་རྩེར་འགྲེང་སྟེ་བསམ་གཞིག་རྩེག་
མའི་རླབས་རྒྱུན་འདི་མི་འཕྱུར་རང་འཕྱུར་རེད།
གངས་དཀར་བོའི་གཟི་མདངས་མཁའ་མཐར་འདྲེས་ཤིང་རང་བྱུང་རི་ཆུ་
ནགས་གསུམ་གྱི་རྫོང་དུ་གྲུབ་པའི་ཆུ་བཞི་སྒང་དྲུག་གི་ཡུལ་གྲུ་དམ་པ་འདིར། མི་
རྗེ་ལྷ་ཡིས་མཛད་མྱོང་བའི་བྱིན་རླབས་དྲོན་པོ་དང་། གླིང་བཞི་རིག་པས་བསྐོར་
ཐུབ་པའི་མཁས་གྲུབ་མང་བོའི་ཕྱག་རྗེས་ལ་སླད་མ་འདྲེས་པའི་གཟི་བྱིན་འབར་ཏེ།
དམ་ཆོས་འོ་སྤྲི་མངར་མོའི་བཅུད་བཟང་གིས་བཅོས་མིན་གྱི་ངང་རྒྱུད་དུལ་ཞིང་
ཟོལ་མེད་ཀྱི་བྱམས་བརྩེ་སྣུམ་པའི་ཁ་འགྲིག་གྲོས་མཐུན་གྱི་ཚོ་ཁག་ཅིག་མི་ལོ་སྟོང་
ཕྲག་དུ་མར་གྲགས་དཀར་དང་གཟི་བརྗིད་ཀྱི་ཀློང་ནས། འཛམ་གླིང་གི་གཙུག་
རྒྱན་དམ་པར་ཁེངས་དྲེགས་ཀྱིས་འཚོ་མྱོང་བ་ལ་ཆོས་ལྡན་བོད་ཀྱི་ཡུལ་ཁམས་ཞེས་
པའི་མིང་གི་སྙན་པ་ཇོ་མོ་གླང་མའི་རི་རྩེ་ནས་ཆས་ཤིང་ཕྱོགས་མེད་དུ་འཕུར།
འདས་ཟིན་པའི་ཁ་བ་དཀར་པོའི་རུ་དཔུང་གིས་སུམ་གཉིས་ས་ཡི་དཀྱིལ་འཁོར་
དཀར་འཇམ་ཡུག་གཅིག་ཏུ་བཟུང་མྱོང་ལ་གནམ་སྐྱོང་གོང་མའི་ཁྲི་འཕང་སེར་བོར་
བཀའ་ཡིས་བསྒོ་མྱོང་། གཞན་ཡང་སྟོད་རྒྱ་གར་གྱི་ཆོས་གཡང་དང་སྨད་རྒྱ་ནག་



༄༅།།སྐད་ཆའི་ལང་ཚོ།
21_
གི་རྩིས་གཡང་། ཧོར་སོག་འབྲུག་བལ་སོགས་རྒྱལ་ཕྲན་ཡུལ་ཁམས་མི་གཅིག་ཁྲི་
མ་འབུམ་ནས་ཆོས་ནོར་རིག་གསུམ་གྱི་གཏེར་ཁ་ཡོངས་རྫོགས་བོད་ལ་དྲངས་ཏེ་
འཛམ་གླིང་མི་རིགས་ཁྲོད་སྔོན་ནས་སོང་ཞིང་མགོ་ནས་བསྡད་པའི་ལོ་རྒྱུས་ཀྱང་ཆུ་
ངོགས་གཏམ་རྒྱུད་དང་གེ་སར་སྒྲུང་གླུ་ལས་རིང་བ་ཡོད་མོད་“མཚར་སྡུག་འོད་
སྟོང་འབར་བའི་སྔོན་ཆད་ཀྱིས་ད་ལྟའི་ཚབ་བྱེད་མི་རུང”བའི་སྙིང་གཏམ་ཐུང་ངུར་
ངས་ཀྱང་ཕྱོགས་གཅིག་ནས་བདེན་ལྕོག་ལྕོག་གི་དབུ་ལོ་དལ་གྱིས་ལྡེམ་སྲིད།
ང་བསམ་གཞིག་རྣལ་མའི་འཁར་གསིལ་ལ་ཁེན་ཏེ་དེང་དུས་ཀྱི་གླེགས་བམ་
དང་ཚགས་པར་ཁ་ཤས་དལ་གྱིས་ཀློག་དུས། གཟུགས་གཞི་སྐམ་རིད་ཀྱི་དཔངས་
ཞིན་ཏུ་དམའ་ཞིང་ཕྲ་ལ་སྐྱ་ཐག་ཆོད་པའི་ངོ་གདོང་སྙིང་རྗེ་བོ་ཞིག་ཐོག་མར་མཐོང་
བྱུང་། ཁོས་རང་གི་ལྟོ་བ་མ་རྒྱག་པའི་སྡུག་ཡུས་དང་བུ་ཕྲུག་མ་སོས་པའི་ངོ་ཚ་
སོགས་ཐམས་ཅད་རང་ཉིད་ལས་འགོ་བརྩམས་པའི་ གནད་དོན་མང་བོ་ཞིག
གངས་ལྗོངས་རིག་གཞུང་སྤྱི་དང་ཁྱད་པར་ནང་བསྟན་ཆོས་ལུགས་འཁོར་བཅས་ལ་
ཁག་བཀལ་ཏེ་ཡོད་ཚད་ཐལ་དོང་དུ་འཕེན་དགོས་ཞེས་བུ་ཆུང་གཅེས་ལངས་བཞིན་
དུ་འཕག་འཚག་རྒྱག་ཅིང་། ཁྱིམ་མཚེས་སམ་རི་སྡེ་གཞན་ཞིག་གི་ལོངས་སྤྱོད་ལ་
སྐྱབས་འཚོལ་དགོས་པའི་ཉོག་གཏམ་ལུང་བ་གང་གིས་རྒྱང་འབོད་བྱེད་ཀྱིན་འདུག
གླེགས་བམ་དེའི་ལྟག་རྒྱབ་ན་ཕྱག་མཛུབ་ཆ་གཅིག་རྩ་བ་ནས་ཆད་པའི་སྒྱུ་རྩལ་བ་མོ་
ཆས་སྤྲས་པ་ཞིག་དང་དེའི་སྒྱུ་རྩལ་གྱི་རྒྱུག་ཁྱི་ཞིག ཆུང་མས་བསྐྱུར་བའི་མི་རྐྱང་
གཟུགས་རིང་ཡ་སོ་ཕྱི་རུ་བརྒྱངས་ཤིང་སྤྱང་ཀུའི་གཤིས་ཀར་དགའ་མཁན་ཞིག
“སྲོང་བཙན་ཆོས་ལ་དད་པས་ནོར་འཁྲུལ་ཆེ་ཞིང་། གླང་དར་ཆོས་ལ་སྡང་བས་



22
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
སྐྱབས་མགོན་དུ་སྒྲོག་པའི” མགར་རྩེའི་མི་ཆུང་ཁ་ཕོ་ཅན་ཞིག བླང་དོར་གྱི་
གནས་ལ་དཔྱོད་མི་ཤེས་པའི་གསར་བུ་སྣང་བ་ཅན་འགའ་རེར་ལྐོག་གཡོའི་རྒྱང་
འབོད་བྱེད་མཁན་དེ་དུས་རབས་གསར་བའི་བོད་ཀྱི་ལམ་སྟོན་པར་ཁས་འཆེ་བའི་
གྲྭ་ལོག་གདོང་ཕྱེད་སྤུ་ཡིས་ཁེབས་པ་ཞིག ད་དུང་སློབ་གྲྭ་ཆེ་འབྲིང་ག་གེ་མོ་ནས་
རྒྱུགས་མ་འཕྲོད་པའམ་འཕྲོད་ཀྱང་འགྲོ་ལམ་མ་རྙེད་པ་སོགས་སྤྱི་མཐུན་ལས་དབང་
བཙན་པོས་རིགས་མཐུན་དུ་བསྡུས་ཀྱང་ལས་དབང་མེད་པའི་ཐ་ཚིག་མངོན་ལྐོག་ཅི་
རིགས་ནས་སྒྲོག་པའི་ངོ་གདོང་ཉམ་ཐག་པ་མང་བོ་ཞིག་མཐོང་བྱུང་། །
ལོག་རྟོག་འཐོར་རླུང་བཙན་པོས་མུན་དོང་དུ་འཕངས་པས། ཁྲོན་པ་
ཟབ་མོའི་སྦལ་བ་བཞིན་ས་ཆེན་པོའི་དཀྱིལ་འཁོར་ཡང་རང་གི་ཁོར་ཡུག་ཆུང་ཆུང་
གི་གྲིབ་མས་སྤྱི་བསྡོམས་བྱེད་པའི་མ་དག་འགྲོ་བ་འདི་ཚོས། ཚད་གྲུབ་ལུང་
རིགསམཚོན་ཆའི་ཟིལ་ཤུགས་མི་བཟོད། ཡང་དག་གནས་ལུགས་ངོ་མའི་རང་
ཞལ་མི་མཐོང་། གནའ་དེང་གཞུང་ལུགས་ཀྱི་ཉིང་བཅུད་མ་ལོན་པར་མཐེ་བོང་
གནམ་ལ་ཀེར་བའི་མུ་ཏོ་བ་བཞིན་གཞན་གྱི་ཕྱགས་ལུད་ལའང་རིན་བྲལ་ནོར་བུའི་
འདུ་ཤེས་འཛིན། བླང་དོར་ཕྲ་མོའི་རྣམ་བཞག་ལ་རྨོངས་ཤིང་ཚོགས་དྲུག་སྨྱོན་
པའི་ཟློས་གར་ལང་ལོང་འཁྲབ། ཀྱེ་མ་ཀྱེ་ཧུད་། ཕ་རྩམ་ཟན་དཔའ་བོའི་
རིགས་རྒྱུད་ཅིག་ལ། བུ་སྐྱག་ཟན་རྡར་མའི་ཁྱུ་ཚོགས་འདི་ཅིའི་ཕྱིར་སྐྱེས།
ཝེ། རང་སེམས་ལ་སྐོར་བ་རེ་བྱོས་དང་། མ་གཞིར་ཁྱེད་ཚོ་དུས་
རབས་གསར་བའི་གླུ་བ་ཡིན་ནམ། རིགས་རྒྱུད་ཅིག་གི་ཚེ་སྲོག་དགུམ་པའི་
འཕུང་འདྲེ་ཡིན། - ནོར་འཁྲུལ་དང་གཡམ་རྒྱུགས། ཨ་གསར་དང་ཅལ་འགྲོག་



23
༄༅།།སྐད་ཆའི་ལང་ཚོ།
རྐྱང་རྐྱང་གི་རི་རྩེ་ནས་སྟག་ཤ་རའི་ཀུ་སྒྲ་རླུང་ལ་བསྐུར་ཏེ། གཞིས་ཁྱིམ་གྲུ་བཞིའི་
ཡོད་ཚད་ལ་སོ་སྒྲ་འཆའ་བཞིན། ཕ་མེས་ཡང་མེས་ཀྱི་ཐོང་ཀར་འཇུས་ཤིང་།
ཕ་ནོར་བུ་ནོར་ཀུན་རྡོག་པས་བརྫི་ཕོད་པའི་གསར་བཏོད་དམ་གཏོར་བཤིག་གི་བློ་
སྤོབས་དེ་འདྲ་གང་ནས་རྙེད་བྱུང་།
ཁྱེད་ཚོས། སྐུ་ཚེ་མི་རིགས་སློབ་གསོར་ཕུལ་པའི་རིག་པའི་དཔའ་བོ་དག་
གི་ཐུགས་རེར་ཁྲམ་རྟགས་དམར་བོ་བྱིན། ཁྱེད་ཚོས། ཕ་མ་བྱམས་སེམས་
ཅན་དང་ཕུ་ནུ་འདང་བརྩེ་ཅན་དག་གིས་སེན་མགོ་ཁྲག་དང་སེན་རྩ་རྣག་བྱས་ཏེ་
དཀའ་སྡུག་འབུམ་ཕྲག་གིས་བསགས་པའི་སློབ་དངུལ་མང་བོ་རང་དགར་བརླགས།
ཁྱེད་ཚོས། མི་ཚེའི་ཕྱེད་ཀ་སློབ་སྦྱོང་ལ་གཟད་ཀྱང་སེམས་པའི་མཐོང་སྣེ་མུན་
པས་བསྒྲིབས་ཤིང་ཀླད་ཆེན་ཚལ་བ་ནད་ཀྱིས་ཟིན་པའི་ཁ་ཕོ་ཅན་རེ་ལས་ཅི་ཡང་མ་
འཁྱོངས། ཁྱེད་ཚོས། གངས་ཕྲུག་བློ་ཤེད་ཅན་ཚོའི་སེམས་ཁོངས་སུ་ཧ་ལའི་
དུག་གི་ཆབ་རྒྱུན་དྲངས། སྤྲིན་པ་ཁ་སེར་གཏིང་ནག་གི་རིགས་ཀྱི་འདོད་བློར་
ཅང་ཤེས་རྟ་ཕོའི་བང་རྩལ་ངོམ། ད་དུང་། ནུབ་གླིང་རིག་སྨྲ་མང་བོའི་མདུན་
དུ་མཐའ་མི་དཔོག་པའི་ངོ་ཚ་ཉོས་སོང་བ་མངོན་སུམ་ལྟོས་གྲུབ་རེད།
ཁྱེད་ཚོ་རང་ཉིད་ཀྱིས་ཡང་ཡང་གླེང་གིན་ཡོད་པ་བཞིན། ཅི་ནུས་གང་
ནུས་ཀྱིས་དག་སེལ་གནང་མུས་འདུག་པ་ལྟར། རྩ་བའི་ཀུན་སློང་དཀར་བོ་
དཀར་གཙང་ཡིན་ན་། ངས་ཀྱང་སེམས་དྲོན་མོ་སྙིམ་མཐིལ་དུ་བླངས་ཏེ་ཤ་ཚ་
བའི་སྙིང་གཏམ་འདི་ཉིད་འཆད། སྤྱིར་རྐང་གཉིས་མི་ཞིག་དང་། དགོས་སུ་
རིག་སྨྲའི་གྲལ་དཔུང་དུ་སྙེག་པ་ཞིག་ཡིན་ཕྱིན། སླད་མེད་ཀྱི་ལྷག་བསམ་དཀར་



24
༄༅།ལྡོང་ཡོན་ཏན་རྒྱ་མཚོའི་ལྷུག་རྩོམ།
བོ་དང་། དྲང་བདེན་གྱི་ལ་རྒྱ་དཀར་བོ་རེ་ཅིས་ཀྱང་ཡོད་དགོས། རྩ་བའི་ཆ་
རྐྱེན་འདི་འཛོམས་ཡོད་ཚེ། བྱ་བཞག་འགའ་རེར་ནོར་འཁྲུལ་ཡོད་ཀྱང་བཅོས་
པས་ཆོག གོམ་སྟབས་ལ་ལ་གཞན་དུ་འཁྱོགས་ཀྱང་བསྒྱུར་བར་འོས། ཆོས་
ཉིད་གཞན་ཞིག་ནས་བསམ་ཚེ། མདུན་བསྐྱོད་ལ་བརྩོན་པའི་མི་རིགས་ཤིག་ཡིན་
ན་སྣ་ཚོགས་སྨྲ་བརྗོད་ཀྱི་བསམ་བློ་ཅི་ཡང་མེད་པར་ཁུ་སིམ་མེར་འདུག་ཐབས་མེད་
པ་ཅིས་ཀྱང་བདེན། བསྲེག་བཅད་བརྡར་གསུམ་གྱི་གོ་རིམ་ཁྲོད་ནས་གསེར་སེར་
བོའི་རང་མདངས་རྙེད་པ་བཞིན། གོག་ལངས་འགྱེལ་གསུམ་གྱི་བརྒྱུད་རིམ་ཞིག་
ལས་མི་ཚེའི་བཤུལ་ལམ་ཟིན་པ་བཞིན། ཁ་དོག་མི་གཅིག་པའི་བསམ་བློའི་
འཐབ་འཛིང་ཀློང་ནས་ཁ་བའི་རྣམ་ཤེས་གསར་བའི་ཞིང་ཁམས་དེ་རྙེད་ཀྱང་སྲིད།
དོན་དམ་པར། ཁྱེད་ཚོ་ཉི་མའི་བུ་རྒྱུད་འཁྲུལ་མེད་ཡིན་པས་ཝ་སྤྱང་གི་
རིགས་དང་བསྡུར་ན་ང་ཅག་ལ་འདང་བརྩེ་ཧ་ཅང་ཟབ། སྨྱོ་མཚམས་ཞོག་ཅིག
ད་དུང་ཁ་བའི་རི་ལུང་ན་མི་མིན་ཆོ་འཕྲུལ་བཟློག་པའི་པཎ་གྲུབ་གྲངས་མཐའ་མེད།
ཕྱིར་ལ་ཕེབས་ཤོག ཁྱེད་ཚོས་སྙེག་བཞིན་པའི་ལམ་དེ་རྨི་ལམ་རིང་མོ་ཞིག་གི་
འཇའ་ཚོན་རེད། ལེགས་པར་སོམས་ཤིག གདོང་དམར་བོད་པ་ཚང་གི་རིག་
གཞུང་དག་ང་ཚོ་ལྟ་ཅི་འཛམ་གླིང་སྤྱི་ནོར་གྱི་ཡང་རྩེ་ཡིན། །
༢༠༠༢་༨་༡༠



༄༅།།སྐད་ཆའི་ལང་ཚོ།
25
སློབ་དཔོན་ཐོན་མི།
ཉི་མའི་སྤྱི་འཁོར་སྟོང་ཕྲག་ལྷག་ལྡོག་ཏེ་བགྲངས་པའི་ལོ་རྒྱུས་ཀྱི་དཀྱོགས་
མཚམས་ཤིག་ན། རྟོག་བཏགས་ཏིང་འཛིན་གྱིས་མ་བཞེངས་པའི་རིག་སྨྲ་དཔའ་
བོ་ཁྱེད། ཇོ་མོ་བླ་རིའི་ཡང་རྩེ་ནས་འཕུར་ཞིང་ལྷོ་ཕྱོགས་རྒྱ་མཚོའི་འགྲམ་ངོགས་
སུ་བབས་ཚེ། ད་གཟོད་ལྷིང་འཇགས་ཀྱི་གྲུ་ག་འདིར་དབྱངས་གསལ་སོ་བཞིའི་
རུ་དཔུང་བསྟར་ཞིང་སྔོན་རྗེས་མིང་གསུམ་སྦྱོར་ཀློག་གི་དབྱངས་སྙན་མཆེད། དེ་
ནས་བཟུང་མི་བུ་གདུང་དྲུག་གི་ཕ་ས་སྣུམ་པོ་སྲིད་འབྱོར་རིག་གསུམ་གྱི་གཏེར་དུ་
གྲུབ་ལ། རྒྱལ་ཕྲན་གང་མང་གི་ཕྱྭ་གཡང་སྤྲིན་བཞིན་འདུས་སྐད། །
ན་ཚོད་མ་སྨིན་ཀྱང་ཕུགས་འདུན་ཟབ་པའི་ཁྱེའུ་ཆུང་ཆུང་། ལྷོ་གཉལ་བ་
སྣངགྲགས་ཀྱི་ཚོམས་ཆེན་བདེ་དགའ་འབུམ་འཁྱིལ་རྒྱབ་ཏུ་བསྐྱུར་ཞིང་ལྷ་བཙན་
པོའི་བཀའ་ལུང་ལྕི་མོ་ཕྲག་པར་ཁུར་དུས་གསེར་བྱེ་བྲེ་གང་དང་བསིལ་སྨན་ཕོར་བ་



26 ༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
གང་གི་ལམ་བརྒྱགས་ལས་ཅི་ཡང་མེད་མོད། སྐུ་འཁོར་ཧྲག་བསྡུས་ཀྱིས་རམ་
འདེགས་འོག་གཅན་གཟན་གྱི་རྫོང་དང་དུག་སྦྲུལ་གྱི་ལྗགས་རྩལ་འགྲན་སའི་བཤུལ་
ལམ་རིང་མོར། ལྷག་བསམ་གཙང་མ་ཞིག་དང་སྤོབས་སེམས་མཐོན་པོ་ཞིག་གིས་
མི་རིགས་འདིས་རྨིས་མ་མྱོང་བའི་རྨི་ལམ་འཚོལ་ཕྱིར་ཉམ་ཆུང་གིས་ཕེབས་ཚེ།
ཇི་འདྲའི་སྐུ་ཚེགས་ཤིག་མྱངས་ཡོད་འགྲོ་ཨང་། སྐབས་དེར་ཉི་འོད་ལྟ་བུའི་དྲོད་
ཁོལ་དང་ཟླ་འོད་ལྟ་བུའི་མདུན་ལྗོངས་དཀར་བོ་ཞིག་ལྗོངས་འདིར་འདྲེན་འོང་བ་
སོ་སྐྱེས་སུ་ཡི་རྟོག་ངོར་འཆར། །
ང་དང་ང་ལྟ་བུའི་སྤྱིར་བཏང་བའི་མི་ཞིག་ལ་མཚོན་དེ་བཤད་ན། ཧ་
ཅང་ཐུང་དྲགས་པའི་ལོ་ཡི་འཁོར་ལོ་(བོད་མཁས་པའི་དམ་ཆོས་གླེགས་བམ་སྒྲུབ་
ཚུལ་ལས་སློབ་དཔོན་ཐོན་མི་རྒྱ་གར་དུ་ལོ་བདུན་ལ་བཞུགས་པར་བཤད།) བདུན་
གྱི་ཐོབ་འབྲས་ནི་གླེང་རིན་མེད་པའི་སོས་ཀའི་རྨི་ལམ་ཐེངས་གཅིག་ཡིན་སྲིད་ཀྱང་།
གཙང་མ་ལྷ་ཡི་རྒྱུད་ལས་མཆེད་ཅིང་རིག་པས་རྒྱལ་ཁམས་བསྐོར་བའི་དཔའ་བོ་
ཁྱོད་ཀྱིས། རིག་པའི་རྩལ་ཕྱེས་ཤིང་ཤེས་རབ་ཀྱི་སྒྲོན་མེ་བཏེགས་ཏེ། ཡིག་
རིགས་དྲུག་ཅུ་རྩ་བཞི་དང་མདོ་རྒྱུད་བྱེ་བའི་ཉིང་བཅུད་ཧུབ་ཀྱིས་བཞེས་པས།
ངེས་དོན་གྲགས་སྙན་ཧི་མ་ལའི་རི་རྩེ་ནས་མཛེས་སྡུག་གིས་འཕུར་ཚེ། འཕགས་
ཡུལ་པཎ་གྲུབ་མང་བོས་ཀྱང་ཁྱེད་ལ་བོད་མི་ཡང་དག་སྟེ“ སཾ་བྷོ་ཊའི”ཆོ་ལོ་བསྩལ་
བས་སྐབས་དེར་ཡར་ལྷ་ཤམ་པོའི་འདབས་ཀྱི་སྤྲེལ་རྒྱུད་འདིའི་དབུ་འཕང་ཡང་
དགོང་སྔོན་གནམ་ཡིན་ངེས།



༄༅།།སྐད་ཆའི་ལང་ཚོ།
སཾ་བྷོ་ཊ་ཤེས་རིག་གི་གོང་བུར་གྱུར་མོད། སྤྱི་ལོ་དྲུག་བརྒྱ་སོ་དགུ་ལོའི་
དབྱར་གཞུང་ཞིག་གི་ཞོགས་པའི་ཉི་གཞོན་བུ་མོའི་བརྩེ་འཛུམ་ཁྲོད་སློབ་དཔོན་རྣམ་
གཉིས་དང་འབྲལ་དཀའ་བའི་སྤྱན་ཆབ་མཚོ་རུ་བསྐྱིལ་ཟེར། དེ་ཡང་ཡ་རབས་
དམ་པའི་རང་གཤིས་ངོ་མ་ཞིག ཁྱེད་བོད་ལ་ཕེབས་པར་དགའ་སྟོན་ཇི་འདྲ་
བཤོམས་པ་སུས་ཀྱང་བཤད་དཀའ་མོད། དུས་དེ་ནས་བཟུང་རྒྱལ་རབས་ལྔ་ལ་
མ་གྲོལ་བའི་“གཉན་པོ་གསང་བའི”མདུད་རྒྱ་གྲོལ། བོད་རང་སྐད་དང་མཐུན་
པའི་ལུང་སྟོན་པའི་བསྟན་བཅོས་བརྒྱད་ཀྱི་གླེགས་བམ་བརྩིགས། མདོ་རྒྱུད་ཉེར་
གཅིག་གི་བྱིན་རླབས་པོ་ཏ་ལའི་གཟི་འོད་དང་སྙོམ་པར་སྦྱར་བས། ངོ་མ་ཆོས་
རྒྱལ་སྲོང་བཙན་སྒམ་པོའི“ཞལ་རས་གསལ་ལ་ངང་མདངས་གང་བ་བཟང”བོར་
གྱུར། དེ་ནས་བཟུང་མ་བོས་ཕྱོགས་ཀྱི་མགྲོན་པོ་སྤྲིན་བཞིན་འདུས། རྒྱལ་
ཕྲན་སྡེ་ཕྲན་མང་བོའི་ཕྱུ་གཡང་བཀུག གངས་དཀར་བོའི་གཟི་མདངས་སྔར་
ལས་རྒྱས་ཏེ་ངའི་ཡབ་མེས་སེམས་བཟང་རྣམས་ཀྱང་འཛམ་བུའི་གླིང་གི་རྒྱ་ཕིབས་
སུ་ཁེངས་དྲེགས་ཀྱིས་འགྱིང་སྐལ་ཐོབ། སྒྲོ་བཏགས་འཇའ་རིས་ཀྱི་ཁ་རྒྱན་མི་
དགོས་པའི་མཛངས་བློན་ཆེན་པོ། ལོ་རྒྱུས་ལ་དྲང་ངེས་ཡོད་ཀྱང་ཆོག དུས་
རབས་ལ་འཕོ་འགྱུར་མང་ཡང་རུང་། པོ་ཏ་ལའི་གཟི་བྱིན་མ་ཉམས་པར་དུ།
ཡིག་དྲུག་གི་དབྱངས་རྟ་མ་འགག་བར་དུ། སློབ་དཔོན་མཆོག་གི་ཕྱག་རྗེས་ནི་
ནམ་ཡང་ཕྱག་རྗེས་ཏེ། གཙང་ཆབ་སྔོན་མོའི་རྒྱུན་དང་མི་འགྱུར་བྲག་རིའི་
གཤིས་ལས་གཞན་དུ་ཅི།



28
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
གངས་རིའི་སྒྲོན་མེ་སྟེ་སློབ་དཔོན་ཐོན་མི། ཐུགས་སེམས་ལྷོད་པོས་བདེ་
ལྡན་ཞིང་དུ་བཞུགས་རྐྱང་མཛོད། དུས་རླུང་འཚུབ་མའི་ངར་ཁ་འདིར། ཡོད་
ཚད་ལ་དོགས་པ་ཟ་ཁུལ་གྱིས་རང་ཉིད་ཟད་པའི་ཞིབ་འཇུག་པ་གླེན་པ་དང་།
གསར་བ་ནང་འདྲེན་ཡིན་རློམ་གྱིས་གཞན་གྱི་ཕྱགས་ལུད་རྒུམ་པའི་བོད་ཕྲུག་རྫུན་
མ་རེ་ཟུང་གིས། ཁྱེད་དང་ཁྱེད་ཀྱི་ཕྱག་རྗེས་ལའང་བསྙད་འདོགས་སམ་ཐ་ན་ལྷ་
སྒྲུང་གི་ངོས་ནས་ཀྱང་མ་གླེང་བ་མིན་མོད། འོ་དོད་ལ་མོས་པའི་ཅང་མེད་སྤྲང་ཁྱུ་
ཞིག་གིས་འཇིག་རྟེན་མི་བསྒུལ་བ་ངས་སྔ་མོ་ནས་ཤེས་ཡོད། དེའི་ཕྱིར་ཡང་དག་
ལོ་རྒྱུས་ཀྱིས་བདེན་དཔང་བྱེད་པའི་མཆོག་གི་ཕྱག་རྗེས་ཟབ་མོ། དཔྱོད་ལྡན་ཕྱི་
རབས་པའི་སེམས་ཁུངས་ན་རྟག་བརྟན་རྡོ་རྗེའི་གཤིས་སུ་གྲུབ་ལ། ཁྱེད་ཀྱི་
མཛད་འཕྲིན་དཀར་བོ་ཆོལ་ཁ་གསུམ་དང་གླིང་ཆེན་ལྔ། མདོར་ན་ཁྱིམ་བཅུ་
གཉིས་ཀྱིས་བཟུང་བའི་ལྗོངས་སུ་ངེས་མེད་དུ་འབབ་པའི་ཁ་བ་བཞིན་ཁྱབ་ངེས།
སློབ་དཔོན་ལགས་གཟིགས་དང་། དུས་རབས་ཉེར་གཅིག་པའི་དབྱངས་སྙན་
དང་འགྲོགས་ཏེ་རིགས་ཞེན་གྱི་ལྷ་རྒྱལ་འཐེན་བཞིན་པའི་ང་ཚོ། དབྱངས་གསལ་
སོ་བཞིའི་རུ་དཔུང་དང་བསྡོངས་ཏེ་མདུན་སྐྱོད་ཀྱི་གོམ་སྟབས་མྱུར་བའི་ང་ཚོ།
ཁྱེད་ཀྱི་རྒྱུད་འཛིན་པ་ཏག་ཏག་ཡིན། ང་ཚོ་ཡུན་མི་རིང་བར་འཛམ་གླིང་ཡང་
རྩེར་སོང་སྟེ་སཾ་བྷོ་ཊའི་བ་དན་བསྒྲེང་ངེས། སྐབས་དེར་ཁྱེད་ཀྱིས་ཆོས་རྒྱལ་སྲུང་
བཙན་སྒམ་པོར་ཡིག་ཕུད་དུ་ཕུལ་བའི་ཤིས་ཚིག་ལྟ་བུ་ཞིག་བསྣམས་ཏེ་ཐོག་མའི་སྐུ་
མགྲོན་དུ་ཕེབས་ཤོག་དང་། ང་ཚོར། རྒྱ་གར་དབྱངས་གསལ་ལས་ཇི་ལྟར་



༄༅།།སྐད་ཆའི་ལང་ཚོ།
29
འདོར་ལེན་བྱས་ཚུལ། ཡི་གེ་དྲུག་གང་ནས་རྙེད་པ། ཁྱོད་ཀྱི་བརྡ་སྤྲོད་བསྟན་
བཅོས་བརྒྱད་པོ་གང་དག་ཡིན་པ། ཡང་འཇུག་གཉིས་པོ་གཞུང་གང་དུ་བསྟན་
པ་སོགས་མང་བོ་མང་བོ་ཞིག་འདྲི་རྒྱུ་ཡོད་ལགས།
--
-
-
རྩོམ་ཡིག་འདི་ལ་ཉིས་སྟོང་གཅིག་ལོའི་མཚོ་སྔོན་ཞིང་ཆེན་གྱི“སྣང་གསལ་བུམ་པའི་ལྷུག་རྩོམ་འགྲན་བསྡུར”ཁྲོད་ཕུལ་བྱུང་བྱ་
དགའ་ཐོབ།



30
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
---
-
-
-
-
F
ཚིགཝཏྟཱ་ཡn@
སྐྱིབསླུ
-
-
-
-
ཉ་ཟླ་སྒོར་མོ་ནུབ་ཕྱོགས་ཆུ་ལྷའི་ཞལ་ཟས་སུ་བརྫངས་རྗེས་ཀྱི་ཟླ་བ་ཞིག་ལ།
ཏག་ཏག་ཟླ་བ་འདི་ཤར་རིའི་རྩེ་ནས་དལ་བུར་འཕགས་བྱུང་མོད། སྐབས་དེར་
ད་དུང་མཁའམཐའ་སྤྲིན་གྱིས་བཟུང་ཡོད་པས་སུ་ལའང་འོད་དཀར་གྱི་སྣང་བ་མ་
བྱུང་བ་འདྲ། ལོ་དུ་མའི་རྗེས་སུ་ཟླ་བ་དེ་ཟླ་བཅུ་གཅིག་པར་སྟས་དབང་གིས་ཤར་
བའི་གསང་བ་ཕྱི་རུ་གྱུར་བས་ཁོར་ཡུག་ངེས་ཅན་ཞིག་ལ་འུར་ཟིང་བཟོས། འུར་
ཟིང་གི་ཁ་རླངས་སྨུག་པར་གྱུར། སྨུག་པ་སླར་ཡང་སྤྲིན་དུ་གྱུར་ཏེ་འཕེལ་ཆ་མ་
རྫོགས་པའི་ཟླ་འོད་ཡོངས་སུ་བསྒྲིབས་པས་ཡང་བསྐྱར་འཇིག་རྟེན་མུན་པའི་ཀློང་དུ་
ཚུད། །
ཟླ་ བ་ ཤར་ བྱུང་། འཇའ་ཚོན་ རྐྱང་ རྐྱང་ གིས་ སྤྲས་ ཏེ་ ཤར་ བྱུང་།
ཐེངས་འདིར་ཟླ་བམཁའ་ལས་མ་ཤར་བར་མཐའ་མེད་རྒྱ་མཚོའི་ཀློང་ནས་དཀྲུགས་
བྱུང་བས་ཚངས་པ་དང་བརྒྱ་བྱིན་གྱི་ནུས་མཐུར་ཧ་ལས་ཏེ་ཚེ་སྲོག་ཚོན་པོ་དག་རེ་རེ་



༄༅།།སྐད་ཆའི་ལང་ཚོ།
31
ནས་སྨྲ་མེད་འཇིམ་སྐུའི་ངོ་བོར་འཕོས། ནེ་ཙོ་ཁ་ཤས་ཀྱིས་ཟླ་བ་ཤར་སྟངས་འདི་
དུས་རབས་འཕོ་འགྱུར་གྱི་ཟུར་མཚོན་དུ་སྒོམ་བཞིན། ཧ་ཅང་སྒམ་བརླིང་གིས་
མི་སེམས་སྒུལ་བའི་སྐད་ཆ་འགའ་བཤད་པས། ངོ་མ་ཟླ་བ་བྲམ་ཟེ་རྣམས་ཀྱིས་
རྒྱལ་བོར་བསྐོས་པ་ཡིན་སྙམ་པའི་མུར་རིག་བྱེད་གཏམ་རྒྱུད་ཅིག་ཤུབ་བུར་བཟླས་
རྗེས་ཐམས་ཅད་སྨྲ་བ་མེད་པར་གཉིད་དུ་ཡུར་སོང་། ཁོ་ཚོའི་རྨི་ལམ་དུ་ཟླ་བ་
མཁའ་རུ་ཤར་ཡོད་ངེས།
དུས་ཚོད་གང་འཚམ་གྱི་རྗེས་སུ་མི་རྣམས་རེ་རེ་བཞིན་གཉིད་ལས་སད་དེ་
གན་རྐྱལ་དུ་ཉལ་ནས་ནམ་མཁར་བལྟས་ཚེ་རྒྱུ་སྐར་ཕྲ་མོའི་མུ་ཁྱུད་ཙམ་ལས་ཅི་ཡང་
མམཐོང་བས། ཟླ་བ་གཟའ་ཡིས་བཟུང་ཟིན་པར་ངེས་པ་རྙེད་ཀྱང་ཡོད་ཚད་
འཕྱིས་དྲགས་འདུག དེ་བས་གདུང་ཡུས་ཟབ་མོའི་རྨ་ཁ་སྙིང་ལ་འདེབས་བཞིན་
སྟོན་ནམ་ཁུགས་པ་བཅོ་བརྒྱད་ཤུགས་རིང་ནར་ནར་གྱིས་བསྐྱལ། དུས་ཡུན་གང་
འཚམ་གྱི་རྗེས་སུ་ཕྱི་རོལ་ནས་གཡུགས་བྱུང་བའི་རླུང་སྒྲ་ཞིག་ལས་ཟླ་བ་མཚོ་ལ་ལྷུང་
འདུག་ཟེར།
ཟླ་བ་ནི་མཚན་མོའི་རོལ་དབྱངས་ཤིག་སྟེ། རོལ་དབྱངས་འདི་མང་བོ་
ཞིག་ལ་ཚེ་སྲོག་ལས་ཀྱང་རིན་ཐང་ཆེ། ཟླ་བར་རྟ་མཆོག་བདུན་དང་གསེར་གྱི་
ཤིང་རྟ་མེད་མོད། ཟླ་བའི་གཏམ་རྒྱུད་ཉི་མ་ལས་རིང་ཞིང་ཟླ་བའི་འོད་ཟེགས་
བསིལ་ལ་འཇམ་པས། ཟླ་བ་མཚོ་རུ་ལྷུང་བའི་ཕམ་ཉེས་ལ་སུས་ཀྱང་སྐྱོ་བ་སྒོམ་
སྲིད། ཟླ་བའི་རང་ཞལ་མཁའ་ལམ་ནས་མ་གསལ་བར་དུ།
ཟླ་བ། བསྐལ་བ་འདི་ཆགས་རྗེས་ཤིག་ལ་སྟོང་སང་རླུང་དཀྱིལ་ཡངས་



32
，
，，，，，
，，，
，，
，
，
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
པོར་རང་བྱུང་གིས་འཁྲུངས་ཤིང་རང་དབང་གིས་འཁོར་བའི་ལོ་རྒྱུས་ཤིན་ཏུ་རིང་
མོད། ང་ལ་གསལ་ཆ་ཆེ་བ་ནི་རྩིས་དབང་ཆེ་གེ་མོས་ཟླ་བའི་གསང་བ་བརྟོལ་ཏེ་
གཏན་ལ་ཕབ་རྗེས་ཤིག་ཡིན། །
དེ་དུས་མི་རྣམས་ཀྱིས་ཉི་མའི་འཁོར་བསྐྱོད་ཙམ་ལས་སྐར་ཕྲན་གཅིག་ཀྱང་
ངོས་བཟུང་བྱས་མེད་པས་ཟླ་བའི་དབུ་འཕང་ཆེས་ཆེར་མཐོ། སྐབས་དེ་ཤེད་དུ་
ཟླ་བ་མཚོ་ལ་ལྷུང་བའི་སྐད་ཆ་ཙམ་བཤད་ན། བཤད་མཁན་འདི་སྨྱོས་འདུག་
ཟེར་སྲིད། །
ང་སློབ་ཆུང་འགྲིམ་ཚེ“ཟླ་བ་ཁྲོན་པར་ལྷུང་བའི” སློབ་ཚན་ཞིག་སྦྱངས་
མྱོང་། སྤྲེལ་ཕྲུག་ཚོས་ཟླ་བ་ཁྲོན་པ་ལས་སྐྱོབ་པའི་སྙིང་སྟོབས་བློར་མི་ཤོང་བའི་
ཚོད་དུ་འདུག དགེ་རྒན་གྱིས་དེ་ནི་ཕུལ་བྱུང་སྙིང་སྟོབས་མཚོན་པའི་སློབ་ཚན་
ཡག་ཤོས་ཤིག་རེད་ཅེས་ཡང་ཡང་གསུངས། ངོ་མ། ད་ལྟ་ཟླ་བ་ཁྲོན་པར་མ་
ལྷུང་ཡང་མཚོ་ལ་ལྷུང་སོང་བའི་དངོས་དོན་འདིས། ཡང་བསྐྱར་མི་རྣམས་ལ་བློ་
སྒོ་ཅི་ཞིག་ཕྱེས། འགྲོ་བ་མི་འདི་སྤྲེའུ་ལས་བློ་རིག་བཀྲ་ཞིང་འཆར་སྒོ་མྱུར་བ་ཞིག་
མ་རེད་ཅེས་བརྗོད་ན་སུས་ཀྱང་ཁས་ལེན་མི་འདོད་མོད། དོན་དངོས་ཁྱོད་ཚོར་
སྤྲེའུ་ལས་ལྷག་པའི་སྙིང་སྟོབས་ཅི་ཙམ་མཆིས། སྤྲེའུ་ལས་འཕགས་པའི་འཆར་སྒོ་
ག་ཙམ་གདའ། ཡབ་མེས་གོང་མས་ལྷ་རུ་བཀུར་བའི་ཟླ་བ་དེ་ཁྱེད་ཚོས་གཏིང་
ཟབ་མུན་པའི་མཚོ་རུ་བསྒྱུར་རྒྱུ་ཡིན་ནམ།



༄༅།།སྐད་ཆའི་ལང་ཚོ།
33
དདདསྦྲད་ནག་གི་གཏམ་རྒྱུད།
སྐར་ཚོགས་དང་ཟླ་བ་མཁའ་ན་གསལ། སྣུམ་སྒྲོན་གྱི་འོད་སྣང་ནང་དུ་
འཚེར། སྐྱེ་འགྲོ་གཉིད་དུ་ཡུར་ཞིང་ཁོར་ཡུག་ལྷིང་འཇགས་ཡིན་པའི་མཚན་
ལྗོངས་རིང་མོ། ནམ་ཡང་ངའི་གསེར་མདོག་གི་མི་ཚེའི་རིན་ཐང་འཚོལ་ས་ཡིན།
ཉིན་གཅིག་གི་སྒྱུ་འཕྲུལ་སྣ་ཚོགས་དྲན་ཡུལ་དུ་བཞག་རྗེས་སེམས་བསམ་པ་
ལྷོད་ལ་ཕབ་ནས་སྙན་ངག་ཅིག་གི་ས་བོན་བསྐྲུན་སྐབས། ཡོང་ཁུངས་མི་གསལ་
བའི་སྦྲང་ནག་རྒོད་པོ་ཞིག་གཡས་སྐོར་དང་གཡོན་སྐོར་གྱིས་འཕུར་ཏེ་ཐོན་ཞིང་།
ཟུར་ཟུར་དང་བོང་བོང་གི་གཤོག་དབྱངས་མཐོན་པོས་ངའི་ལྷོད་འཇགས་ཀྱི་སེམས་
ཁམས་ལ་མྱ་ངན་ཐེངས་གཅིག་བྱིན། སྦྲང་ནག་དེས་མཚམས་རེར་ཚེ་སྲོག་གི་
མཆོད་པ་ངའི་ཆེད་དུ་བཤམས་པའི་མདུན་སྟེགས་ཀྱི་སྒྲོན་འོད་གཉོམ་པོ་བསམ་
གཟས་ཏེ་གསོད་པར་བརྩོན་ལ། ལན་རེར་ཤེལ་ཕོར་གཙང་མའི་ཁ་རུ་བབས་
ནས་རྐང་བརྡར་ལག་བརྡར་དང་ནག་ལ་བཙོག་པའི་མཆུ་སྒྲོས་གང་སར་བསྣུན་ཏེ་
ང་ལ་ཁོང་ཁྲོ་དང་སུན་སྣང་། རྣམ་རྟོག་དང་ཞེ་མེར་འགྲན་བཞིན་བསླངས་མོད།



34
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
སྡོམ་ལྡན་དགེ་སློང་ཞིག་གི་རང་ཚུགས་མ་དོར་བར་བཟོད་མདོག་མདོག་གིས་མུ་
མཐུད་དུ་སྙན་ངག་བྲིས།
ངོམ་སྦྲང་ནག་སེམས་མེད་འདིས་དོ་དགོང་ང་ལ་ཡིད་ཚིམ་པའི་སྙན་ངག་
ཅིག་འབྲི་རུ་མི་འཇུག ཁོ་སྣུམ་སྒྲོན་གྱི་ཉེ་སར་བཏུད་དེ་གཡོན་སྐོར་སྒོར་མོ་ཞིག་
གི་འཕྲོར་ཨ་རིའི་ཐོག་རྩེག་གཏོར་བའི་གནམ་གྲུ་ལྟར་ཚམ་ཚོམ་མེད་པར་འཇབ་
རྒོལ་སྙིང་ལ་གཟན་པ་ཞིག་བྱས་ཚེ། ངས་ཁ་སང་མཚན་མོར་ཚེ་སྲོག་ཤོར་བའི་མེ་
ལྕེབ་སྔོན་པོ་དེ་དྲན་ནས་མ་ཎི་ཚར་གཅིག་བཟླས། སྡིག་སྲོག་མ་ཆད་པ་ཁོས་རེ་
ཞིག་ལ་མཉམ་པར་བཞག་རྗེས། ནང་འཁྲུག་ལ་གཅེས་སྲོག་འབུལ་ཕོད་པའི་བོད་
ཕྲུག་དར་མ་གཡུལ་སར་མཆོང་བ་བཞིན་ཚུར་རྒོལ་གཉིས་པ་བྱས་སྟབས། ངའི་
ཤིང་ཁང་གྲུ་བཞིའི་ཕྱོགས་བཞི་མཚམས་བརྒྱད་རྔམ་ནག་མུན་པའི་འཇིག་རྟེན་ཁོ་
ནར་བསྒྱུར། དངངས་འཚབ་དང་ཁོང་ཁྲོ་འདྲེས་མའི་ཁྲོད་ངས་ཡང་བསྐྱར་སྣུམ་
སྒྲོན་གྱི་ཚེ་སྲོག་མཐུད་ཚེ། ཅི་ཞིག་ལ་ཡིད་ཚིམ་པ་ལྟར་སྦྲང་ནག་རྒོད་པོ་དེ་དཔེ་
རྟགས་ཀྱི་མཐོ་སར་བབས་ནས་ཁྱེད་དང་ཁྱེད་ཚོར་མཁོ་བ་བརྙས་བཅོས་མིན་ནམ་
ཟེར་བ་བཞིན་ང་ལ་ཟུར་ཟ་དང་ཀུ་རེ་འདྲེས་མའི་བཟོ་ལྟ་ཡང་ཡང་སྟོན། །
གཉོམ་ཆུང་འདུག་ཤེས་ན། བཙན་པོས་བསྒུལ་མི་ཐུབ་པ་བདེན་དུ་
ཆུགས་ཀྱང་། འབུ་སྲིན་སྦྲང་ནག་ཅིག་གིས་བྱིན་པའི་བརྙས་བཅོས་དང་ཕམ་ཁ་
ངས་མུ་མཐུད་དུ་ཁུར་ག་ལ་འདོད། ངོ་མ་བཤད་ན། ངས་དགེ་ཚུལ་དང་བྱ་
རོག་གི་ གཏམ་ རྒྱུད་ ཅེས་ མཚར་ ལ་ རིང་ བའི་ བསླབ་བྱ་དེ་ བཀླགས་ མྱོང་ ལ།
བཟོད་པའི་ཕན་ཡོན་དང་ཁོང་ཁྲོའི་ཉེས་དམིགས་ཀྱང་ཐན་ཐུན་རེ་ ཤེས་མོད།



༄༅།།སྐད་ཆའི་ལང་ཚོ།
དོ་དགོང་སྦྲང་ནག་ཚེ་ཟད་འདིས། ང་ལ་ཁྱི་མི་ཟུག་ཐབས་མེད་རྐུན་མས་ནག་
འབུར། ཝ་མི་རྒྱལ་ཐབས་མེད་འདྲེ་ཡིས་འགྲམ་ལྕག་གི་དཔེ་ཁོ་ན་རེད་སྙམ་ཚེ།
གནོན་མི་ཐུབ་པའི་ནང་གི་རླུང་ཤུགས་དྲག་པོ་འཕྱུར་བ་བཞིན་དང་འབར་བ་
བཞིན། བཅོས་མའི་བཟོད་པ་གཉོམ་པོ་བྲོས་པ་བཞིན་དང་བསྐུང་བ་བཞིན།
རྩ་མདུད་སྦོམ་པོ་ཐོད་ལ་སྤུངས། ཞལ་རས་སྒོར་མོར་དམར་མདངས་རྒྱས་ཏེ།
སྲབ་འཇམ་རས་གཟན་གཡས་སྐོར་གཡོན་སྐོར། རྩྭ་ཕྱགས་ཟད་པོ་རིང་བསྙུན་
ཐུང་བསྣུན་གྱིས“རླུང་སྐོར་ནག་པོ་ལི་ཁེའི”ཟློས་གར་ལན་བརྒྱར་འཁྲབ་ཀྱང་།
སྦྲང་ནག་ཁོ་མིས་བཟོས་ཐད་འཕུར་གནམ་གྲུ་ཞིག་དང་མཚུངས་པར་ཤར་གྱིས་
འཕུར་ཞིང་ཐོལ་གྱིས་བབས་འགྲོ་བས་འཛམ་གླིང་འཁྲུག་ཆེན་འདི་ལ་རྒྱལ་ཕམ་གྱི་
དབྱེ་བ་མེད་པར་རང་རང་ས་ནས་ངལ་གསོ་བརྒྱབ།
མཇུག་མཐར་སྦྲང་ནག་རྒོད་པོ་དེས། “འཐབ་གྲོགས་ལགས། ང་ཀུ་
རེ་ལ་དགའ་བས་ཁྱོད་ལ་བར་ཆད་ཐེངས་གཅིག་བཟོས་ཀྱང་གནོད་སེམས་ཡེ་ནས་
མེད་པས་ཁྲོ་བ་ཡོད་རུང་འཛིན་པ་མེད་རོགས”ཞེས་བརྗོད་འདོད་པ་བཞིན་ངའི་
ཁང་ཆུང་གི་ནམ་མཁར་ལྡིང་སྐོར་ཞིག་གི་དྲན་རྟེན་བཞག་རྗེས་སྒེའུ་ཁུང་བརྒྱུད་
ནས་འཕུར་སོང་ཤུལ་ན། ངས་ཀྱང་། སྦྲང་ནག་རྒོད་པོ། ཁྱོད་ཀྱིས་ང་ལ་
སྙན་ངག་རྫུན་མ་འབྲི་བར་བཀག་འགོག་བྱས་ཀྱང་། ང་དང་སྦྲང་ནག་གི་གཏམ་
རྒྱུད་ཐུང་ཐུང་འདི་སྙན་ངག་ངོ་མ་ཞིག་གི་གྲུབ་གཞི་ཡིན་ཞེས་ཁེར་བཤད་སང་ཐག་
ཆོད་པ་ཞིག་བྱས་ནས་ཉལ། །
0
མཆན།
རྒྱ་ནག་གི་སྒྲུང་རྩོམ་རིང་མོ་ཆུ་ངོགས་གཏམ་རྒྱུད་ནང་གི་དཔའ་རྒོད(*)ལ་ཟེར།



36
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
གཟའ་ཉི་མའི་གླེང་མོལ།
རྣམ་དཔྱོད་ཡངས་པའི་སློབ་བུ་ཚོ། འགྲོ། དེ་རིང་གཟའ་ཉི་མ་ཡིན་
པས་ང་ཚོ་ཕྱི་རོལ་ཡུལ་ལ་ལྗོངས་རྒྱུར་འགྲོ། དཀར་དམར་མེ་ཏོག་འཕྱུར་བའི་
མཐོ་སྒང་གི་དབྱར་གཞུང་ནི་ཤམ་བྷ་ལའི་ཞིང་ཁམས་ཡིན། ནོར་བུ་དགའ་
འཁྱིལ་གྱིས་འབབ་པའི་རྨ་ཀླུང་སྔོན་མོ་དང་། དེའི་སྟོད་སྨད་བར་གསུམ་ན་མེས་
པོ་གོང་མ་ཚོས་བཤད་པའི་གཏམ་རྒྱུད་མང་ལ། ཆུ་མོའི་རླབས་གཉེར་ལྟར་
འགྱུར་བཞིན་པའི་སྐྱོ་གར་ནི་དེ་ལས་ཀྱང་ངོ་། ། ཁྱེད་ཚོ་མ་འོངས་པའི་བདག་པོ་
ཡིན་པས་ཡོད་ཚད་ལ་རྒྱུས་ལོན་བྱས་ན་བཟང་།
ལྷུང་ལྷུང་གླུ་སྒྲ་སྒྲོག་ཅིང་སྒེག་པའི་གར་སྟབས་ཀྱིས་འབབ་པའི་ཆུ་བོ་འདི་
ཉིད་ཤར་རྨ་རྒྱལ་སྦོམ་རའི་ཟུངས་ཁྲག་ངོ་མ་ཡིན། བཤད་རྒྱུན་ལ། རྫོགས་
ལྡན་དང་བོའི་ཚེ་ན། ཤར་རྨ་རྒྱལ་སྦོམ་རས་རིན་ཆེན་སྣ་དགུ་ཁལ་ལ་བཀལ།
འཁོར་ཚོགས་རྒྱ་མཚོས་རུ་དཔུང་བསྟར་ཏེ། ན་བུན་འཐུབ་པའི་གྲོང་ཚོ་ཆུང་



༄༅།།སྐད་ཆའི་ལང་ཚོ།
ངུར་གྱེས་ཕྱག་ཕུལ་ནས་འཕགས་ཡུལ་དུ་ཆས་ཚེ། སྐུ་ཞིང“བྲག་དཀར་ཧྭ་རིང་”
གིས་ཐུགས་ཁྲོ་བ་གློག་དམར་འཁྱུག་འཁྱུག་དང་། མཚོན་རྣོན་པོ་གནམ་ལྕགས་
འབབ་འབབ་བྱས་པས། དེ་ནས་བཟུང་ཤར་རྨ་རྒྱལ་སྦོམ་ར་གདོང་དམར་བོད་
ཀྱི་མགོན་སྐྱབས་སུ་བཞུགས་ཀྱང་། ཟུངས་ཁྲག་དྲོན་མོའི་བཞུར་རྒྱུན་ཆད་མ་
མྱོང་བར་བབས་པ་ལ་རྨ་ཀླུང་རིང་མོར་འབོད་སྐད་འདུག །
རྣམ་དཔྱོད་ཡངས་པའི་སློབ་བུ་ཚོ། སེམས་རྣལ་ལ་ཕབས་ཏེ་ལྟོས་དང་།
དེ་རིང་ང་ཚོའི་མདུན་ཕྱོགས་ན་ཀྱག་ཀྱོག་གིས་འབབ་ཅིང་མི་གཙང་ལྗན་ལྗིན་གྱིས་
གང་བའི་དམར་ལ་བཙོག་པའི་ཆུ་བོ་འདི་ནི། སྔོན་གྱི་ཚེ་ཡན་ལག་བརྒྱད་ལྡན་དུ་
གྲགས་པའི་རྨ་ཀླུང་བུ་མོ་རེད། ང་ཚོས་དྭངས་གཙང་བདུད་རྩིའི་བྲོ་བ་མ་མྱོང་།
ངོ་མཚར་ཆུ་བོའི་བྱེད་ལས་མ་ཤེས། སྟོབས་ལྡན་རྨ་ཆུ་བཀོལ་སྤྱོད་མ་ཐུབ་པར།
གཤང་གཅི་དང་རྣག་ཁྲག་རྨ་ཆུར་དྲངས། དུར་མཆོད་དང་ཕྱགས་ལུད་ཀྱིས་རྨ་
ཆུ་སྦགས་ཟིན་ཀྱང། དབུ་ལོ་མེ་ཡིས་ཚིག་པ་མ་ཚོར་བར་ད་དུང་གནའ་སྒྲུང་ཐན་
ཐུན་གྱི་བཟླས་བརྗོད་ཁོ་ནར་དགྱེས་པ་ཅི་འདྲའི་ཡིད་སྐྱོ་དགོས་པའི་གནས་ཤིག་
རེད་ཨང་།
རྨ་ཆུ་བོད་ནས་བབས་ཀྱང་ལོངས་སྤྱོད་གཞན་ལ་དབང་བ་སྟོབས་ལྡན་
གཞན་ཞིག་གིས་ཧམ་སེམས་ཀྱིས་འཕྲོག་པའི་མནར་གཅོད་མ་ཡིན་པར་རང་ཉིད་
བརྙས་པའི་ལེ་ལོ་བཙན་པོས་བྱིན་པའི་གོ་མེད་ཚོར་མེད་ཀྱི་ཕམ་ཁ་དང་བོ་ཡིན།
སློབ་བུ་རྣམ་པ། ཁྱེད་ཚོས་སོམས་དང་། ཁྱིམ་མཚེས་མི་རིགས་དག་གིས་
མཚར་སྡུག་འབུམ་ལྡན་གྱི་གློག་འོད་ཆེམ་ཆེམ་འོག་ན། བློས་མི་དཔོག་པའི་སྒྱུ་



38 ༄༅ །།ལྡོང་ཡོན་ཏན་རྒྱ་མཚོའི་ལྷུག་རྩོམ།
འཕྲུལ་སྣ་ཚོགས་ལ་རོལ་བ། ཤར་རྨ་རྒྱལ་སྦོམ་རའི་ཟུངས་ཁྲག་དྭངས་མ་སྟེ་རྨ་
ཀླུང་སྔོན་མོའི་སྟོབས་ཤུགས་ལས་རྙེད་པའི་བདེ་སྐྱིད་རྐྱང་རྐྱང་རེད། ང་ཚོའི་མི་
རིགས་འདི་ཉིན་མོར་རྨ་ཀླུང་སྔོན་མོའི་འགྲམ་རྒྱུད་ནས་འདུར་བཞིན་རྫི་གླུ་ཐར་
ཐོར་རི་ལ་བསྐུར་ཞིང་ལྷ་སྒྲུང་ཁར་ཁེར་ལ་རྣ་བ་བླགས། མཚན་མོར་རི་སྤྱང་སྔོན་
མོའི་ངུ་ཟུག་དང་སྐར་ཚོགས་ཕྲ་མོའི་འདར་ཟུག་འོག་ཏུ་གཏིང་ཟབ་མུན་ནག་ཅིག་
གི་འཇིག་རྟེན་ཆུང་ངུར་གཉིད་རྐྱང་བྱས་ན་ག་ལ་འགྲིག རྨ་འབྲི་གཙང་གསུམ་
སོགས“ནོར་བུ་རང་ལ་ཡོད་དུས། ། ནོར་བུའི་ནོར་ཉམས་ཚོད་དགོས” པའི་
ཚུལ་འདི་སེམས་ཁུང་ནང་མར་ཉར་རོགས། །
ཕར་ཕྱོགས་ན་རྩྭ་ཟད་ཆུ་སྐམ་གྱི་རི་བོ་ཞིག་རྟག་ཏུ་ངུ་ཞིང་། ཚུར་ཕྱོགས་
ན་སྡོང་སྐམ་འགའ་ཞིག་གཟེངས་སུ་ཐོན་པའི་འཇིགས་རུང་གཡུལ་ས་ལྟ་བུའི་ནགས་
རི་དེ་དག ད་དུང་སྟོད་ཕྱོགས་ན་ནང་ཉམས་ཤོར་བའི་གངས་རི་དང་བྲག་རི།
སྨད་ཕྱོགས་ན་ཤཱ་འོད་ཀྱིས་དེད་པའི་ནས་ཞིང་དང་གྲོ་ཞིང་སོགས་མི་སྡུག་མཚན་མ་
བརྒྱ་ཕྲག་གིས་ནོན་པ་མང་བོ་ཞིག་མཐོང་ལམ་དུ་གསལ་འོང་བ་ང་ཚོ་དང་ང་ཚོའི་ཕྱི་
རབས་པ་རྣམས་གཏན་སྡོད་བྱེད་དགོས་སའི་གྲུ་ག་འཁྲུལ་མེད་རེད། བགྲང་བྱ་
ལྔ་བཅུའི་ཡར་སྔོན་ཞིག་ཏུ་གནས་འདི་ན་རྩྭ་ལྗང་གཡུ་ལོ་གདན་དུ་བཏིང་། རྫ་ཆུ་
བསིལ་མས་འགྱུར་ཁུགས་ངོམ། རྐང་འཐུང་གཞོན་ནུའི་གཡུ་ལོ་ཐགས་སུ་བཀྲ།
རྩ་ཆེན་སྨན་སྣའི་དྲི་བསུང་ཕྱོགས་སུ་འཐུལ། རི་སྐྱེས་སྣ་ཚོགས་ཀྱང་བག་ཕེབས་
སོས་དལ་གྱིས་རྩེ་མྱོང་ཟེར།
ད་སྐབས་ང་ཚོའི་མི་རིགས་ཀྱིས་རྩྭ་ཟད་ཆུ་སྐམ་གྱི་རྒྱུ་རྐྱེན་མི་འཚོལ་བར་རྩྭ་



༄༅།།སྐད་ཆའི་ལང་ཚོ།
39
ཆུའི་དབང་འཛིན་རྩོད་པ་ཆུ་ངོགས་དཔའ་རྒོད་དང་ལྷོ་ཕྱོགས་ཇག་རྐུན་ཕན་ཚུན་
བརླགས་པའི་ཟློས་གར་རྐྱང་རྐྱང་ལས་མི་འདུག ཀླད་མེད་ཅོལ་ཆུང་འགའ་ཞིག་
གིས་ཀྱང་སྡོང་འཛུགས་ནགས་བསྐྲུན་ལ་ངེས་འབྱུང་སྒོམ་བཞིན། མཐོ་སྒང་གི་ཚེ་
སྲོག་གསོན་པོ་སྟེ་རི་ལུང་ཐང་གསུམ་གྱི་ལྗོན་པ་རྩད་ནས་བཅད་དེ་འཕྲུལ་གྱིས་
དྲངས། རང་བྱུང་ གཏེར་ ཁ་ དང་ངོ་ མཚར་ སྨན་ སྣ་ ཚང་ ནས་ བྲུས་ པས།
དཔངས་ཀྱིས་མཐོ་བ་ཇོ་མོ་བླ་རི། ཡུལ་གྱིས་གཉན་པ་རྨ་རྒྱལ་སྦོམ་ར། གྲགས་
པས་ཁྱབ་པ་གཟུ་ཚ་སྡེ་དགུ། ངོ་མཚར་འབུམ་ལྡན་གཉན་པོ་གཡུ་རྩེ་སོགས་ཕྱི་
རྫིག་ནང་སྟོང་གི་བུམ་པར་བསྒྱུར་ངེས་པས་ང་ཚོས་འོ་དོད་ཀྱིས་རི་ལུང་བཀང་ཀྱང་
འཕྱིས་དྲགས་མོད། རེ་བ་མེ་སྟག་འདྲ་བོ་སྐྱོབ་ཐབས་དང་དབུགས་རྒྱུན་རྟ་རྔ་
འདྲ་བོ་མཐུད་ཐབས་ལའང་རེམ་དགོས་པ་མ་བརྗེད།
ཡིད་ཆེས་ཁོ་ནའི་མངར་ཁར་མི་ཆགས་པར་མངོན་རྗེས་ཚད་མའི་རྗེས་
འབྲངས་ཀྱི་སློབ་བུ་ཚོ། “ གངས་ཀྱི་སེང་གེ་གར་ཡང་མ་དམིགས་པའི”བཤད་
ཡམས་ཙམ་ཚད་མར་རློམ་ཏེ་ཀུ་ཅོ་སྒྲོག་མི་རུང་། བྱམས་ལྡན་སྤྲེའུས་ཏིང་འཛིན་
སྒོམ་ཞིང་། ཁྲོ་གཉེར་ཅན་མ་བྲག་སྲིན་དུ་བརྫུས་མྱོང་བའི་ཡུལ་གྲུ་འདིར།
གངས་སེང་དཀར་མོས་གཡུ་རལ་ངོམ་པའི་ལོ་རྒྱུས་མང་ལ། གླང་ཆེན་ཐལ་
དཀར་མཆེ་བ་དྲུག་ལྡན་གྱིས་འདམ་རྩྭ་ཟོས་པའི་རྗེས་ཤུལ་གསལ། གཞན་ཡང་
འབྲོང་དར་མ་དང་། གླ་བ་རྒོད་པོ། ཤྭ་བ་རྭ་བརྒྱ། བསེ་རུ་རྭ་གཅིག
སྟག་གཟིག་དོམ་དྲེད་སོགས་གཅན་གཟན་དང་རྩྭ་ཟན་གྱི་རི་སྐྱེས་ཁྲི་མ་འབུམ།
མཐོ་བ་གནམ་ལ་འཕུར་ཞིང་དམའ་བ་ས་ལ་འཛུལ་བའི་འདབ་ཆགས་བྱ་དང་ཆུར་



40
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
གནས་སྲོག་ཆགས་ཀྱང་བགྲང་གིས་མི་ལངས་པ་ཡོད་མྱོང་མོད། ད་ལྟ་ཕལ་ཆེར་
ལྷ་སྒྲུང་ངམ་བཤད་སྒྲོས་ཤིག་ཏུ་གྱུར་ཟིན་པའང་རྔོན་པ་གདུག་རྩུབ་ཅན་ཚོས་ཧབ་
ཐོབ་བརྒྱབ་པའི་མཇུག་འབྲས་རེད། །
ཁྱེད་ཚོར་བྱམས་དང་སྙིང་རྗེ་བཅོས་མིན་ཞིག་གམ་ས་སྒང་རིལ་མོར་དུང་
ཞེན་ཡོད་ན། བླང་དོར་བློ་གྲོས་གསལ་བོ་ཞིག་གམ་བུ་རབས་ཚ་རྒྱུད་ལ་བརྩེ་བ་
ཟབན། ལྷུན་ཆགས་རི་བོ་རྨང་ནས་མ་བཤིག དྭངས་གཙང་ཆུ་བོ་བཙོག་
པས་མ་སྦགས། གསེར་དངུལ་གཏེར་མཛོད་ཚང་ནས་མ་འབྲུ། རྐང་འཐུང་
ལྗོན་པའི་སྐེ་རྩ་མ་གཅོད། རི་སྐྱེས་དང་འདབ་ཆགས་ཀྱི་ཚེ་སྲོག་མ་བཀུམ་པར་
བྱམས་པས་སྐྱོངས། ཐ་ན་རི་བོང་བློ་ལྡན་དང་བྱི་བ་ས་སློག འུག་པ་མིག་སེར་
དང་ས་འབུ་ནག་རིང་ཡན་ཆད་འཚེ་བྲལ་བཏང་སྙོམས་སུ་ཞོགས་དང་། ས་སྒང་
རིལ་མོས་ཁྱེད་ཚོར་དྲིན་ལན་འཇལ་ངེས་ལ། བུ་རབས་ཚ་རྒྱུད་ལ་རྫོགས་ལྡན་
དང་བོའི་དགའ་སྟོན་ཞིག་བསྲིང་ཐུབ་ངེས། ངའི་སྙིང་ནས་གཅེས་པའི་སློབ་བུ་
ཚོ། སྙིང་གཏམ་འདི་དག་མ་བརྗེད་པར་གྱིས་དང་། ཁྱེད་ཅག་གི་ཕྱག་རྗེས་པོ་
ཏཱ་ལའི་གཟི་བྱིན་དང་བསྡོངས་ཏེ་འཛམ་གླིང་ཆེན་པོའི་མཁའ་དབྱིངས་ནས་འཕྲོ་
ངེས་སོ། །



༄༅།།སྐད་ཆའི་ལང་ཚོ།
41
གཡུ་ལོ་བཀོད་པའི་མགྲོན་པོ།
བགྲང་བྱ་གོ་གཅིག་ཏུ་སོན་པའི་བགྲེས་མོ་ཞིག་ཚེ་ལས་འདས་རྗེས་བྲིས།
གླེང་གཞི།
ཨརྱཏཱ་རེ་མ། བརྩེ་ཆེན་ཐུགས་རྗེའི་འོད་དཀར་ལྷོད་ལྷོད་ཅིག་སྤྲོས་དང་།
ཡིག་དྲུག་གི་དབྱངས་རྟ་མོད་ཅིང་ཁྱོད་ཉིད་ལ་དད་འདུན་གྱི་དྲོད་ཁོལ་འཕྱུར་བའི་
གདུལ་བྱ་རྣམ་དག་སྟེ་ཨ་ཡེ་དབང་མོས། བགྲང་བྱ་གོ་གཅིག་གི་བཤུལ་ལམ་རིང་
མོ་ནས་དགའ་སྐྱོ་དང་བདེ་སྡུག་གི་ཚོར་བ་རུམ་གང་བསྣམས་རྗེས། སྟོན་མཇུག་
གི་སྡོང་ལོ་འཐུ་བའི་བསིལ་རླུང་འཁྱམ་པོ་བཞིན་དབང་མེད་ཁོམ་མེད་ངང་འཇིག་
རྟེན་གཞན་ཞིག་གི་གྲུ་ག་བརྒྱུད་དེ་ལམ་ལ་ཆས་སོང་། བགྲེས་མོ་འདི་འཇིག་རྟེན་
མི་ཆོས་དང་དམ་པའི་ལྷ་ཆོས་གང་ནས་བསམ་ཡང་། དཔལ་སྟུག་གཡུ་ལོ་བཀོད་
པའི་ཞིང་ཁམས་ཀྱི་གདུལ་བྱ་སྟེ་ཁྱེད་ཚང་གི་སྐུ་མགྲོན་ཡང་དག་ཅིག་ཏུ་བརྩི་ཆོག་
པས། ཁོ་མོར་ངོ་མཚར་གཞལ་ཡས་ཀྱི་འདུག་གནས་ལེགས་པོ་ཞིག་དང་ཟག་



༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
མེད་བདེ་དགའ་ཡི་འཚོ་བ་སྐྱིད་པོ་ཞིག་རོལ་ཏུ་འཇུག་རོགས། འདི་ནི་ཨ་ཡེ་
དབངམོའི་མི་ཚེ་ཧྲིལ་བོའི་རེ་སྨོན་ཉག་གཅིག་ལགས་ཕྱིར། ངའི་གསེར་འོད་
ཆེམ་ཆེམ་གྱི་སྨྱུ་གུས་ཀྱང་ཁོ་མོའི་མགྲིན་ཚབ་དྲང་མོ་ཐེངས་གཅིག་བྱེད་པར་མོས།
ཀ
ལས་དབང་སྣུམ་པོ་ཞིག་དང་བརྩེ་སེམས་དྲོན་མོ་ཞིག་གི་རྟེན་འབྲེལ་ལས།
རྟནོར་ལུག་གསུམ་གྱི་འཚང་ཁ་བཙན་པའི་ལྷས་འདབས་སུ་ཁོ་མོས་གཉོམ་དུང་
དུང་གི་ངུ་སྐད་ཐོག་མར་འཐེན་དུས། སྦྲ་ནག་གྲུ་བཞིའི་ཡ་ཁྱིམ་ནས་འགྱུར་མེད་
ཀྱི་དད་པར་གོམས་པའི་ཕ་ལོས་ཁོ་མོའི་ཡོད་ཚད་འཕགས་མཆོག་ཐུགས་རྗེ་ཆེན་
པོར་བཅོལ་ཞིང་། ད་དུང་ན་ཟུག་མ་འཇགས་པའི་མ་ལོས་ཁོ་མོའི་སྐྱིད་སྡུག་
ལེགས་ཉེས་རྗེ་བཙུན་སྒྲོལ་མ་ལྗང་མོར་བཅོལ། དེ་ནས་བཟུང་ཁོ་མོས་དཀར་
འཇམ་ཚར་བུའི་དྲོད་ཁུག་ནས་ཡུམ་སྐད་གཙང་མའི་གདངས་འགྲོས་བསླབས།
འབའ་འབའ་ལུ་གུའི་སུག་རྗེས་ནས་སྒྲོལ་མ་ཉེར་གཅིག་གི་བྱིན་རླབས་བཏུས།
གྲྭ་དང་དགོ་བའི་མཆོང་རྩལ་མཐོང་མྱོང་ལ་ལྷ་ཕྲུག་གཞོན་ནུར་རྩེད་གྲོགས་ཀྱང་
བསྒྲིགས་མྱོང་། འཇའ་ཚོན་སྣ་ལྔའི་འོད་གུར་མཁའ་དབྱིངས་སུ་ཕུབ་དུས།
ཁོ་མོས་ལྷོ་བཞུད་ཀྱི་སྤྲིན་པ་དཀར་པོར་བཅིབ་སྟེ་བག་ཡངས་ཀྱིས་བསྐྱོད་འདོད་
ཀྱང་། ཨ་མ་དྲིན་མོ་ཆེས་ཐུལ་དཀར་འབྲི་མོ་བཞོ་མཚམས་བཞག་སྟེ། གཅེས་
ཕྲུག་མ། དེ་ནི་བྱིས་པའི་སྟོང་སྣང་གི་རྨི་ལམ་རེད་ཅེས་གསལ་བཤད་གནང་།
ཁ་བ་བུ་ཡུག་གི་ངར་ཁ་གནམ་ལྕགས་ལས་བཙན་ཞིང་།
ཙག་རླུང་སེར་



43
༄༅།།སྐད་ཆའི་ལང་ཚོ།
གསུམ་གྱི་འཚུབ་མ་ཧ་རི་༧ ནག་པོའི་སྒྱུ་འཕྲུལ་བཞིན་ཕྱོགས་ངེས་མེད་ནས་ཁད་
ཀྱིས་ལྡིང་མོད། དུས་ལ་བབས་ན་གངས་ལྷ་མེ་ཏོག་བཀྲག་མདངས་དང་ལྷན་
ཅིག་བཞད་འགྲོ་བ་ཟློག་མེད་ཀྱི་ཆོས་ཉིད་དུ་གྲུབ་ཕྱིར། ཁོ་མོསབཅུ་དྲུག་ལང་
ཚོའི་མགུལ་རྒྱན་བསྒྲིགས་ཏེ་སྟག་ཤ་ར་ཞིག་གི་དབྱངས་སྙན་ལ་རྣ་བ་བླགས་ཤིང་།
མཛེས་སྡུག་ཁྱིམ་གསར་གོར་མོའི་སྒོ་གླེགས་དལ་གྱིས་རྡུང་དུས་ཀྱང་། ཆོས་ཚན་
གཅིག་ལ་བྱིན་རླབས་ཀྱི་ཚན་ཁ་གཞན་ལས་ཆེ་བར་གསུངས་པའི་གཟུངས་མཆོག་ཡི་
གེ་དྲུག་མ་དང་། རྗེ་བཙུན་སྒྲོལ་མ་ལྗང་མོའི་བསྟོད་པ་ཟུང་དུ་སྦྲེལ་ནས་དད་
འདུན་གཙང་མ་ཞིག་གི་སྒྲོན་ངོགས་སུ་ལངས་ཏེ་མི་ཚེའི་འདམ་གསེས་ཐོག་མར་
བྱས་པ་མ་འཆུག་པས། ངང་རྒྱུད་དྲང་ལ་བརྩེ་བ་ཟབ་པའི་སྐྱ་ཡ་དང་། བྱད་
བཞིན་མཛེས་ལ་སྙིང་དུ་སྡུག་པའི་བུ་མོ་གཉིས་ཀྱི་དངོས་གྲུབ་ཀྱང་རིམ་པར་ཐོབ་སྟེ་
“སྒྲོལ་མ་མྱུར་མགྱོགས་མའི”@ བཟླས་བརྗོད་ལ་གོམས་ཤིང་དེའི་འཕྲིན་ལས་ཀྱི་ཐུ་
འོག་ན་ཡོད་པར་རློམ་པའི་ཨ་མ་དབང་མོར་གྱུར། །
གནས་ཡུལ་ནི་ཤམ་བྷ་ལའི་བསླུ་བྲིད་དང་། ཨ་མར་གྱུར་བ་བུད་མེད་
ཚོའི་གཟི་བརྗིད་ཡིན་མིན་ཁོ་མོར་མཚོན་ན་སྨྲ་བསམ་བརྗོད་མེད་ཀྱི་རྟོག་ལྗོངས་
འབའ་ཞིག་ཏུ་གྲུབ་མོད། གནས་ཚང་དེའི་སྦྲ་ནག་གྲུ་བཞི་དབྱར་དགུན་སྟོན་
དཔྱིད་ཀྱི་འགྲོས་དང་བསྟུན་ཏེ་རི་ལུང་ཐང་གསུམ་ན་ཁ་བ་བཞིན་བབས་ནས།
1) མཆན། ཆོས་རྒྱལ་ནོར་བཟང་གི་རྣམ་ཐར་དུ་གསལ་བའི་མི་སྣ་ཨ་མཆོད་ཧ་རི་ནག་པོར་གོ་དགོས།
© ཨ་ཡེ་ཁོ་མོས་ཚིག་གི་མགོ་སྔ་གང་རུང་ལ། “སྒྲོལ་མ་མྱུར་མགྱོགས་མ”རེ་ངེས་པར་འཇོག་སྲིད།



44
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
སྨག་ནག་པའི་མཚན་ལྗོངས་དུ་མའི་ཕ་མཐར་སྒུག་ཅིང་སྤྱང་མོའི་ངུ་སྐད་མ་ཡིན་
པའི་གད་རྒྱངས་སྣ་ཚོགས་ཀྱི་འཇིགས་སྒྲ་ཐོས་ཐེངས་རེ་རེར། གཉོམ་དུང་དུང་
གི་གསོལ་འདེབས་དང་ལྷན་གཅིག་སྒྲོལ་མ་ལྗང་མོ་ཁྱོད་དཔུང་གྲོགས་སུ་བོས་པ་
ལན་གཅིག་ག་ལ་ཡིན། གཞན་ཡང་མཱ་པུ་ཧྥང་འདྲེ་དམག་གིས་ཕོ་ལྟེ་ཐོགས་
ཐམས་ཅད་ཀྱི་དབུ་ལོ་བྲེགས་ཤིང་མ་ཅོ་ཐོགས་ཐམས་ཅད་ཡུགས་སར་ཕུད་དུས་
དང་། དུས་འགྱུར་ནག་པོས་སྡང་མིག་བགྲད་སྐབས། ལོ་བཅུའི་གོད་ཆག་གི་
གདུག་རྩུབ་འཕྱུར་དུས། མུ་གེས་མནར་གཅོད། རྒས་པའི་སྡུག་བསྔལ་སོགས་
ཨ་ཡེ་དབང་མོས་མྱོང་བ་བསམ་གྱིས་མི་ཁྱབ་མོད། ཙན་དན་དམར་པོའི་ཕྲེང་བ་
བགྲང་མཚམས་མ་བཞག་ཅིང་ཡི་གེ་དྲུག་མའི་དབྱངས་རྟ་འགག་མ་མྱོང་བས།
ངས་ནམ་ཡང་ཁོ་མོ་འཕགས་མཆོག་ཡབ་ཡུམ་གྱི་གདུལ་བྱ་རྣམ་དག་དང་གཡུ་ལོ་
བཀོད་པའི་སྐུ་མགྲོན་གལ་ཆེན་ཞིག་ཡིན་ཟེར་དོན་ཡང་དེ་ཡིན།
དུས་ཚིགས་ངེས་ཅན་ཞིག་ངས་ཀྱང་བཤད་དཀའ་མོད། ཕར་ཆེར་ཨ་མ་
དབང་མོ་ནས་ཨ་ཡེ་དབང་མོར་གྱུར་རྗེས་ཤིག་ལ། དོན་ཡོད་མེད་གཉིས་ཀར་
“སྒྲོལ་མ་མྱུར་མགྱོགས་མའི” བཟླས་བརྗོད་ ལ་རང་ཤུགས་ཀྱིས་ གོམས་ ཤིང་།
རང་གཞན་གྱི་བྱ་བ་ཆེ་ཕྲ་མང་བོར་སྔོན་དཔག་བྱེད་ཐུབ་པའི་མོ་མ་མཁན་ཞིག་
ཏུའང་གྱུར་བས། རྩ་ཆེ་བ་གསེར་དངུལ་གཡུ་བྱུར། གོང་དམའ་བ་ར་མ་དང་
རེའུ་ཡན་ཆད་བོར་དོར་བྱུང་བའི་མི་རྣམས་ཁོ་མོ་ཚང་ལ་འགྲོ་འོང་རྒྱུན་མི་ཆད་པས་
རིག་མ་མང་བའི་བླ་རྫུན་འགའ་རེར་ངལ་གསོ་བྱིན། སྤྱིར་བོད་རིགས་བུད་མེད་



༄༅།།སྐད་ཆའི་ལང་ཚོ།
45
ཕལ་ཆེར་ཡིག་རྨོངས་པ་ཡིན་བཞིན་དུ། ཀྱག་ཀྱོག་མང་བའི་དུས་སྐབས་སྐྱོ་ཐག་
ཆོད་པ་ཞིག་གི་འགག་ཕྲེང་ནས་རྒས་པའི་ཁོ་མོས་མོ་ཡིག་ཙམ་ཡང་བཀླག་མི་ཤེས་
མོད། ཁྱིམ་མཚེས་གཡས་གཡོན་དང་རུ་སྡེ་ཉེ་རིང་ཀུན་གྱིས་ཨ་ཡེ་དབང་མོས་མོ་
བཏབ་པ་ཤིན་ཏུ་གཙིགས་པར་བཤད་པ་ལ་བསམ་ན་དད་གུས་རྣམ་དག་ཅིག་གི་
འབྲས་བཟང་ལོས་ཡིན་སྙམ། གང་ལྟར་ཨ་ཡེ་བགྲེས་མོ་འདིས་ལམ་དཀར་པོ་
ཞིག་ཡོད་འདུན་གྱིས་བགྲང་བྱ་གོ་གཅིག་གི་བརྩེགས་རིམ་ཁྲོད་དུ། མ་ཎི་ཡིག་
དྲུག་དུང་ཕྱུར་བཅུ་གསུམ་བཟླས་པ་ཙན་དན་ཕྲེང་དམར་ཉེར་ལྔ་ཟད་འདུག་པ་
དེས་བདེན་དཔང་བྱེད་ཐུབ་ལ། སྒྲོལ་མ་ལྗང་མོ་ཁྱོད་སྐྱབས་བསླུ་མེད་ཅིག་ཡིན་
འདུན་གྱིས་གསོལ་བ་ཇི་ཙམ་བཏབ་པའང་ངས་འདིར་བསྐྱར་ཞུ་མི་དགོས་པས།
བགྲེས་མོའི་དབུགས་རྒྱུན་རྟ་རྔ་འདྲ་བོ་རྒྱུ་མཚམས་བཞག་རྗེས་སྣང་བ་དམར་ནག་
དཀར་གསུམ་གྱི་སྐབས་ལ་འཇིགས་སུ་མ་འཇུག འཁྲུལ་སྣང་བར་དོའི་སྐབས་སུ་
གཡེང་དུ་མ་འཇུག བླ་མའི་གདམས་ངག་ཡོད་པ་དྲན་སྐུལ་མཛོད། ཡ་གིའི་
ཞིང་དུ་འགྲོ་བའི་གསལ་འདེབས་གནོངས། ཐུགས་རྗེའི་ལྕགས་ཀྱུ་མ་ལྷོད་རྗེ་
བཙུན་སྒྲོལ་མ།
མཇུག་བསྡུའི་བསྔོ་སྨོན། །
ཨ་ཡེ་དབང་མོས་ཡོད་ཚད་ལ་རྫོགས་ཚིག་བཀོད་དེ་ཡིད་ཆེས་ཟབ་མོ་ཞིག་གི་
ཀློང་ཡངས་ནས་སྟོན་རླུང་བཙན་པོས་དེད་པའི་ཁྲུང་ཁྲུང་བཞིན་ཕྱིར་འོང་མེད་པར་
འཕུར་སོང་བས། ཁོ་མོས་རྣམ་དཀར་དགེ་ཚོགས་ཅི་བསགས་ཅང་ཤེས་འཕུར་
ལྡན་དར་མའི་གཟུགས་སུ་འཕོས་ཤིང་། ཐུགས་རྗེའི་གཞན་དབང་དུ་གྱུར་བའི་



46
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
འཕགས་མཆོག་ཕྱག་ན་པད་མོ་ཡབ་ཡུམ་གྱི་བྱིན་མཐུའི་འོད་དཀར་རྐྱང་རྐྱང་གི་
ལམ་བཟང་ལ་བརྟེན་ནས། དཔལ་སྟུག་གཡུ་ལོ་བཀོད་པའི་ཞིང་ཁམས་སུ་གེགས་
མེད་བདེ་ལེགས་ངང་བགྲོད་ཐུབ་པར་སྨོན། ཨོཾམ་ཎི་པདྨེ་ཧཱུྃ། ཨོཾཏཱ་རེ་ཏུཏྟཱ་རེ་
ཏཱ་རེ་སྭཱ་ཧཱ།
༢༠༠༢་༡༦ལ་རང་ཡུལ་དུ་བྲིས།



༄༅།།སྐད་ཆའི་ལང་ཚོ།
47
འགྱུར་ལྡོག
རྒྱུ་རྐྱེན་གཉིས་ཚོགས་ཀྱི་བྱ་དངོས་གང་ཡིན་ཡང་ཆོས་ཉིད་ལྟར་འགྱུར་འགྲོ་
བ་འགྱུར་ལྡན་འཇིག་རྟེན་ཁམས་ཆེན་པོའི་རང་གཤིས་ཡིན་ཕྱིར་རི་བོང་གནམ་རྡིབ་
ཀྱི་འོ་དོད་འབོད་མི་དགོས་ཤིང་། རྙིང་དོར་གསར་སྤྱོད་ཟེར་བའང་སྨྲ་ཤེས་དོན་
གོ་བའི་འགྲོ་བ་མིའི་རིགས་སྤྱི་ལ་ངེས་པར་དུ་ཡོད་དགོས་པའི་རྒྱུན་ལྡན་གནས་ཚུལ་
ཞིག་ཡིན་ཕྱིན་མགོའམ་གོས་ལ་མེ་ཤོར་བ་ལྟ་བུའི་ཀུ་ཅོ་འདོན་དགོས་དོན་ཡེ་ནས་
མེད་པ་གནས་ལུགས་ཀྱིས་སྤྲད་པའི་བདེན་དོན་ཡིན་མོད། འབྲོང་བྲེ་ལོའི་རྭ་
རྩེད་ངོམ་ས་དང་སེང་དར་མའི་གཡུ་རལ་གསིག་མྱོང་སའི་ཡུལ་གྲུ་ཞིག་གི་སྣོད་
བཅུད་གཉིས་ཀ འདི་ལྟར་ཁ་ཕྱོགས་དང་དམིགས་ཡུལ་མེད་པར་མ་ཎིའི་དར་
ལྕོག་བཞིན་གཡས་འགྱུར་དང་གཡོན་འགྱུར་བྱེད་ཐེངས་རེ་རེར། སྙན་ངག་རྒྱ་
མཚོའི་ཀློང་ཡངས་ན་འཚོ་བའི་མཚོ་ལྡན་མས་ཀྱང་ང་དང་ངའི་ཁོར་ཡུག་འདིར་ཀུ་
རུ་ཁའི་“དངོས་གྲུབ་འབའ་ཞིག་ལས་ཅི་ཡང་མ་གནང་།
D ཁྲམ་རྟགས་འདི(x)ལ་གོ་དགོས།



༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
ལོ་ཟླ་ཞག་དུས་གང་མང་གི་འཁོར་བསྐྱོད་རེ་རེ་ཨ་རིའི་མེ་ཤུགས་འཕུར་
མདའཇི་བཞིན་སྐད་ཅིག་ཙམ་ལའང་ཕྱིར་ལྡོག་མེད་པར་མདུན་དུ་བསྐྱོད་དེ་དུས་
རབས་ཤིག་གི་དུས་མཇུག་ཏུ་སླེབས་ཚེ། ས་ཆེན་པོའི་སྤྱི་གཙུག་ན་འགྱིང་བའི་རི་
བོ་ཧི་མ་ལ་ཡ་དང་། གངས་དཀར་ཏི་སེ། རྨ་རྒྱལ་སྦོམ་ར་སོགས་གངས་དཀར་
ཕོ་བྲང་ ཁྲི་མ་འབུམ་ གྱི་ ཕྱིའི་རང་མདངས་དཀར་བོ་ཚ་གདུག་ ཉི་མས་བཞུས།
ནང་གཏེར་སྣ་མང་བོ་བྱུང་རྒྱལ་བག་མེད་དུ་སྲོག་ཅིང་སྤྱད་པས་བརྟན་པ་སྣོད་ཀྱི་
སྙིང་བོ་རྨང་ནས་འགྱུར། དཔྱིད་གསུམ་དྲོད་སྐྱིད་ཀྱི་དཔལ་མོ་སླེབས་དུས་འཐོར་
རླུང་འཚུབ་མ་ཇེ་དྲག དབྱར་གསུམ་དཀར་དམར་གྱི་མེ་ཏོག་འཕྱུར་དུས་སྦྲང་
ཆར་སིལ་མ་ཇེ་ཉུང་། སྟོན་གསུམ་ལོ་ཡག་གི་སྙེ་མ་དུད་དུས་སད་སེར་ཐན་པ་ཇེ་
མང་། དགུན་གསུམ་གྲང་ངར་གྱིས་རུས་རྐང་འདར་དུས་ཁ་བའི་རྒྱབ་རྫོང་ཇེ་
འཐུག།
ཨ། ཡུལ་ལྷ་གཞི་བདག་གི་ཚོགས། ཁྱེད་ཅག་གི་བྱིན་རླབས་དང་
དངོས་གྲུབ་ལའང་འགྱུར་ལྡོག་བྱུང་འདུག འགྱུར་ལྡོག་གི་ཁ་ཕྱོགས་འདི་ལྟར་
ནོར་སོང་ན་ག་ལ་འགྲིག མཁོས་ཆུང་སྤྲེལ་རྒྱུད་འདིས་ཁྱེད་ཚོའི་ཕོ་བྲང་ལ་དོ་
དམ་མ་ཐུབ་པ་བདེན་སྲིད་མོད། ཁྱེད་ཅག་ས་ལམ་ཅི་རིགས་ན་གནས་ཤིང་རྫུ་
འཕྲུལ་གང་རུང་ལ་དབང་འབྱོར་བའི་ཡེ་ཤེས་སྤྱན་ལྡན་གྱི་སྲུང་མ་ཡིན་པས། ཚེ་
འདིར་ཡིད་ཚིམ་པའི་ཁ་འཛིན་བསྡོངས་གྲོགས་ཤིག་བྱེད་འདུན་གྱིས་མི་རབས་བརྒྱ་
ཕྲག་ལ་བསང་མཆོད་མ་ཆད་པའི་ཁྱིམ་གཞིས་ཆུང་ངུར། མེད་མུག་གི་སྤྲང་ལག་
ཕྱི་བསྲིང་ནང་བསྲིང་བྱེད་དུས། འདོད་དགུ་ལྷུན་གྲུབ་ཀྱི་དངོས་གྲུབ་རེ་གནོངས་



༄༅།།སྐད་ཆའི་ལང་ཚོ།
49
དང་། ཁྱེད་ཅག་ནམ་ཡང་ཡུལ་འདིའི་ལྷ་ཚོགས་དང་གཞི་འདིའི་བདག་པོ་ཡིན།
སྤྲོ་སྣང་བན་བུན་གྱི་བག་ཆགས་སྲབ་མོ་ཞིག་ད་དུང་འགྱུར་ལྡོག་མ་བྱུང་བར་
སེམས་ངོར་བདོག་པ། ལྗོངས་འདིར་རི་ཆུ་ནགས་གསུམ་ཕུན་ཚོགས་ཤིག་དང་རི་
སྐྱེས་འདབ་ཆགས་རྩ་ཆེན་རེ་འཚོ་མྱོང་བ་དེ་དག་ཡིན་དགོས་ལ། སྐྱོ་གདུང་ཚད་
མེད་ཀྱི་མཆི་མས་མཁུར་མགོ་བརླན་འོང་བ་ད་ལྟའི་རྨ་འབྲི་གཙང་གསུམ་གྱི་གདུག་
རྩུབ། ས་གཡོ་རི་ཉུལ་གྱི་འཇིགས་སྐྲག རྒྱ་རྫོང་ནགས་རི་དམར་རྗེན་དུ་ཕུད་
པའི་ངོ་ཚ། སྟག་གཟིག་དོམ་དྲེད། ཤྭ་གཉན་དགོ་བ། ཨ་བསྲེ་འཕྱི་བ་
སོགས་དཔའ་ཡིས་བཏུལ་ཞིང་ཐབས་ཀྱིས་བཀུམ་པར་ང་བཟང་ཁྱོད་མཉེན་གྱི་ཁ་
རྩོད་མཐོ་བའི་གཤེད་མ་ཚོའི་སྐྱོ་གར་འབའ་ཞིག་པ་འདི་དག་རེད་ཨང་།
མིའི་རིགས་འདི་གནས་སྐབས་ཀྱི་འཚོ་སྡོད་ཐད་བློ་རིག་བཀྲ་བ་ལ།། ཝ་
སྤྱང་གི་རིགས་འདི་རང་ཉིད་ཀྱི་ཆེད་དུ་ཧམ་སེམས་ཆེ་བ་ལ། ཝེ། ཁྱེད་ཚོས་
ཞིབ་ཏུ་སོམས་དང་། སྟོང་གསུམ་གྱི་སྟོང་ཆེན་པོའི་འཇིག་རྟེན་ཁམས་ཡོད་ཀྱང་
ཡོད་པ་ཙམ་རེད། ང་ཚོར་ཟླུམ་ གཟུགས་ གོ་ ལ་ འདི་ གཅིག་པུ་ལས་མེད།
གཅིག་ཡོད་པའང་རྐང་གཉིས་མི་ཁོ་ནའི་ཁྱིམ་གཞིས་དང་གར་སྟེགས་ག་ལ་ཡིན།
ས་ཆེན་པོའི་ཁ་ཞེང་ཇི་འདྲ་ཆེ་ཡང་སྤྲེལ་ཕྲུག་ཚོར་དབང་བ་མཐོན་པོའི་རི་རྩེ་དང་
གདོད་མའི་ནགས་ཚལ་ཙམ་རེད། འདི་ལས་གོམ་གང་འདའ་ན་རྣོན་པོ་མཚོན་
གྱི་གནམ་ལྕགས་དང་། དམར་བོ་ཁྲག་གི་ཆུ་མོ་རང་འབབ་ཡིན་པ་སུས་ཀྱང་ཤེས།
དེ་བས་རྐང་ཆུང་ལེབ་མོ་འཛུགས་ས་ཙམ་གྱི་ཆེད་དུའང་ཁ་འགྲིག་གྲོས་མཐུན་གྱི་
བསང་མཆོད་དང་། ཁ་ལས་རླུང་རྟ་དར་བའི་དར་ལྕོག་རེ་མ་བཙུགས་ན།



so
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
དཀར་བོ་དུང་ལས་གྲུབ་པའི་མི་ཚོགས་འདིའི་རུས་རྐང་ལའང་ཡིད་ཕམ་དགོས་པའི་
འགྱུར་ལྡོག་འབྱུང་ན་ཐང་། ལུང་བསྟན་འདི་མོ་མ་མཁན་རྣོ་ཤོས་ཤིག་གིས་མིག་
ཟུང་བཙུམས་ཏེ་ང་ལ་ལན་བརྒྱར་བཟླས་རྗེས། ཡིད་ཐང་ཆད་པའི་ཁོ་རང་ག་
ལེར་གཟིམས་སོང་།
ཀྱེམ་ཧུད། ད་ལྟ་ང་ཚོས་ཅི་ཞིག་ཡིན་མདོག་གིས་རི་གསུམ་རྩེ་ནས་ཀཱི་སྒྲ་
མཁྲེགས་པོ་རེ་རླུང་ལ་བསྐུར་ཀྱང་། ཕ་གིའི་གྲོང་ཚོ་སྣུམ་པོ་དེའི་སྣ་ཚོགས་འཕྲུལ་
འཁོར་གྱི་སྒྲ་སྐད་མཐོན་པོར་འགྲན་འདོད་པ་འཁྲུལ་སྣང་དུ་སོང་བས། “གཏུམ་
དྲག་དཔའ་བོའི་སྙིང་རྩ་འདར་བྱེད་པའི། ། གདོང་དམར་དམག་གི་ཀི་སྒྲ་གསན་
པ་ན། ། གནམ་གྱིས་བསྐོས་པའི་ས་ཡི་ཚངས་པ་ཡང་། ། གཡོ་མེད་གསེར་གྱི་
ཁྲི་ལས་བཤོལ་ཏེ་བྲོས། ། ”མྱོང་བའང་ལོ་རྒྱུས་ཙམ་གྱི་དྲན་ཤིང་དུ་གྱུར་ཟིན།
ཨ་རོགས་ཚོ། རང་སེམས་ལ་བསྐོར་བ་དང། རང་ལུས་ལ་མདུད་པ་རེ་རྒྱག་
རན་པ་མིན་ནམ།
ཅི་འདྲའི་སྐྱོ་ཨང་། ད་ལྟ་ངའི་ཕ་ཡུལ་གྱི་རི་ལུང་ཐང་གསུམ་ནི་མུ་མཐའ་
མེད་པའི་བྱེ་ཐང་དང་ཁ་དོག་མེད་པའི་འཇིག་རྟེན་འབའ་ཞིག ཨ་བྲའི་རུ་
དཔུང་ཇེ་མང་དང་རྔོན་པའི་གདུག་རྩུབ་ཇེ་བཙན། ད་དུང་སེམས་རྩ་རྨས་པའི་
དཔྱད་བརྗོད་པ་སྨྱོན་པ་དེ་ཚོ། རང་ཉིད་བོར་བའི་དཔོན་པོ་ལྐོག་ལུག་དེ་ཚོ།
རང་སྐད་མི་ཤེས་ཀྱང་ཁེངས་དྲེགས་ཀྱིས་ཚོས་པའི་གསར་བུ་གསར་མོ་དེ་ཚོ།
ཡོད་ཚད་ཕྱི་འགྱུར་ནང་འགྱུར་བྱས་ཏེ་འཆི་ལམ་གཞན་ཞིག་ལ་སྤྲོ་སྣང་གིས་སྙེག་
གིན་འདུག ངོ་མ། འགྱུར་ལྡོག་ལ་རྣམ་གྲངས་མང་ཡང་། ཁ་ཕྱོགས་བོར་
བའི་འགྱུར་ལྡོག་འདི་ཐན་འགྱུར་རྐྱང་རྐྱང་རེད། གླེན་འགྱུར་ཏག་ཏག་རེད།
༢༠༠༢. ༡༡.༢༡ཉིན་རྨ་རྒྱལ་གངས་འདབས་སུ་སྦྱར།



༄༅།།སྐད་ཆའི་ལང་ཚོ།
51
གཞན་དོན་གྱིས་རྫོགས་པའི་སྐུ་ཚེ།
བཤེས་གཉེན་བཀའ་དྲིན་ཅན་རྗེ་འཇིགས་མེད་རྒྱ་མཚོ་དཔལ་བཟང་བོ་
རྗེས་སུ་དྲན་པ།
ལྷག་བསམ་དང་གཞན་དོན་རྐྱང་རྐྱང་གི་རི་རྩེར་དུང་མདོག་གིས་འཚེར་
བའི་བཤེས་གཉེན་དམ་པ་ལགས། མཆོག་གི་གསང་གསུམ་གྱི་ཡོན་ཏན་དང་ཚད་
མེད་ཀྱི་བརྩེ་བ་སྣུམ་པོ། ངའི་ཕྱིར་དྲན་གྱི་གཡུ་མཚོའི་ངོགས་ན་ནམ་ཡང་ལྡོག་
འཕྲོས་ཀྱིས་གསལ་ཐེངས་རེ་རེར། བློས་མི་དཔོག་པའི་རྟོགས་བརྗོད་མཐོན་པོ་
དང་བརྗོད་མི་ཚར་བའི་བྱམས་སྐྱོང་ཟབ་མོ། འཁོར་དང་བུ་སློབ་ཚོའི་ལོ་ཟླའི་
འཁོར་སྐྱོད་འབའ་ཞིག་དང་བསྡོངས་པར་བསམ་ན། ས་བཅུ་ལམ་ལྔ་ཅི་རིགས་
སུ་མཛེས་སྡུག་གིས་བཞེངས་པའི་སེམས་དཔའ་ཚོའི་ཐུགས་བསྐྱེད་དང་ལྷན་ཅིག་
འགྲོགས་པའི་ངོ་མཚར་རང་ཞལ་མཐོང་འོང་།
ཉིན་ཞིག་གི་ཞོགས་པར།
ཕར་བལྟས་ཚོད་ལ་རྣམ་རིག་ཤིན་ཏུ་གྲུང་བའི་



༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
བྱིས་པ་ལོ་ལྔ་དྲུག་ཅན་ཞིག་གིས་གོ་རིམ་ཡོད་པའི་ཕྱག་གསུམ་འཚལ་རྗེས། ང་ལ་
དྲིམས་མ་གོས་པའི་ཁ་བཏགས་དཀར་བོ་ཞིག་ཕུལ་བྱུང་། ཕྱི་ནང་རྟེན་འབྲེལ་
གང་མང་འགྲིག་སོང་བའི་ཉིན་དེ་ནས། བྱིས་པ་བྲ་ཚག་དེས་དབྱངས་གསལ་
གཉིས་པོ་རྩེད་གྲོགས་སུ་སྒྲིག་འགོ་བརྩམས། བྱིས་པ་དེ་ནི་ཁྱོད་ཡིན་ལ་བློ་རིག་
བཀྲ་བ་དང་བྲ་ཚག་ཆེ་བ་གང་གི་ཆ་ནས་བསམ་ཡང་ཧ་ལས་དགོས་པའི་ཚོད་ཡིན་
ཞེས་བཤེས་གཉེན་རིན་པོ་ཆེས་བགྲང་བྱ་དུ་མའི་རྗེས་སུ་ང་ལ་ཐེངས་མང་གསུངས།
ངོམ། སེམས་མེད་ངས་བྱིས་བློའི་འཇིག་རྟེན་དེ་ནས་བཤེས་གཉེན་རིན་པོ་ཆེར་
ཇི་འདྲའི་སྐུ་ཚེགས་ཤིག་བཟོས་ཡོད་འགྲོ་ཨང་།
མ་ཅིག་ལབ་ཀྱི་སྒྲོལ་མའི་བྱིན་རླབས་དྲོན་མོའི་ཐུ་འོག་ནས། སྣོད་ཐམས་
ཅད་གཞལ་ཡས་ཁང་དང་བཅུད་ཐམས་ཅད་ལྷ་དང་ལྷ་མོར་ཤར་བའི་དག་སྣང་
གིས། བདེ་ཆེན་ལྷན་སྐྱེས་ཀྱི་དངོས་གྲུབ་འཚོལ་བའི་བཤེས་གཉེན་ཁྱེད། ལྷང་
ལྷང་ཌ་མ་རིའི་རམ་འདེགས་དང་འགྲོགས་ཏེ་ཞི་བྱེད་གཅོད་ཀྱི་གདམས་པ་དབྱངས་
སུ་གྱེར་བཞིན་ཆུ་མིག་བརྒྱ་རྩའི་ཀླུ་དང་ཀླུ་མོར་ཆོས་དབང་དུ་ཕེབས་ཚེ། རྒྱུད་སྡེ་
རྣམ་བཞིའི་ཆོ་ག་ཆད་མེད་སྐྱོར་དགོས་པའི་བན་ཆུང་ང་ཡང་མཆོག་གི་ཞབས་ཏོག་
པ་གོ་ཆོད་ཅིག་གི་ངོས་ནས་སྐུ་རྗེས་སུ་འབྲངས་ཏེ། དྭངས་བསིལ་ཆུ་མིག་བརྒྱ་
རྩའི་མཛེས་སྡུག་དང་བག་ཕེབས་རི་སྐྱེས་མང་བོས་ཡིད་དབང་འཕྲོག་ཚུལ་དྲན་ན་
ད་དུང་སྤྲོ་སྣང་འཕེལ་ལ། སྨག་ནག་པའི་མཚན་མོ་ཞིག་ལ་མགོན་པོ་ཁྱོད་ཡ་གིའི་
དུར་ཁྲོད་དུ“ལུས་སྦྱིན” ལ་ཕེབས་ཤུལ། ང་གཅིག་པུ་སྐྲག་སྣང་གི་ཀློང་ནས་



༄༅།།སྐད་ཆའི་ལང་ཚོ།
53
དམིགས་བརྩེ་མའི་བཟླས་བརྗོད་ལ་བརྩོན་ཚུལ་དྲན་ན་ད་ལྟའང་འཇིགས་ཡམ་མེ།
བཤེས་གཉེན་ཁྱེད་བུ་སློབ་སྐར་ཚོགས་ཀྱིས་མཐའ་ནས་བསྐོར་ཅིང་བསྟན་
འགྲོའི་དོན་ཆེན་གྱི་ཐུགས་བྲེལ་ཀུན་ལས་ཆེ་མོད། མཁོས་ཆུང་ང་མེ་ཏོག་རྐྱང་
རྐྱང་གི་འཇིག་རྟེན་དང་དྲན་དབང་སྟོང་འདུས་ཀྱི་བཞུགས་གྲལ་ཁོ་ནར་འཁྲིད་རྩིས་
ཀྱིས། ཉི་འོད་སེར་བོ་དང་མཉམ་པའི་བརྩེ་གཟིགས་དང་བྱམས་སྐྱོང་གཞན་ལས་
ལྷག་པ་ངའི་སྐྱེ་ཕྲེང་སྔོན་མ་ཞིག་གིས་གཏེར་དུ་སྦས་པའི་འཛད་མེད་བསོད་ནམས་
དཀར་བོའི་བྱིན་མཐུ་ལོས་ཡིན་སྙམ། ནམ་རྒྱུན་སྐྱ་རེངས་དང་བོའི་འཛུམ་དཀར་
གྲོལ་དུས། ཞལ་འདོན་ཅི་མང་སྔོན་འགྲོར་སོང་ཟིན་པའི་བཤེས་གཉེན་མཆོག་
གིས། ང་སྨུག་འཐུམ་གཏི་མུག་གི་མལ་ལས་དཀྲོགས་ཏེ་《བྱང་ཆུབ་ལམ་རིམ་
ཆེན་མོ》བློ་འཛིན་དུ་བསྐུལ་ཞིང་། མདོ་རྒྱུད་གཞུང་མང་གི་དགོངས་དོན་ཐང་
མར་བརྡལ་ནས། ཕུན་སུམ་ཚོགས་པ་ལྔས་གླེང་སློང་བ། འཆད་ཐབས་ཀྱི་
ཡན་ལག་ལྔ་དང་ལྡན་པ། མཐའ་དྲུག་ཚུལ་བཞི་དང་རྒྱན་བདུན་སོགས་ཀྱི་
སྐབས་ཕྱེས་ཏེ། ལ་ལ་ལུང་དང་གཏན་ཚིགས། དཔེ་དང་བྱུང་བས་དགག་
བཞག་སྤོང་གསུམ་དང་བཅས་པར་མཐའ་བཅད། ཕལ་ཆེར་མན་ངག་ཟབ་མོའི་
གནད་དང་ལྡན་པར་གནང་བས། ངའི་རྭ་ལྟར་གྱོང་བའི་སེམས་པ་ལའང་ནེམ་
ཤ་བབས། ཚེར་མ་བཞིན་རྩུབ་པའི་གཤིས་རྒྱུད་ལ་ལྷོད་ཤ་ཆགས། ཐོས་དོན་
ཐན་ཐུན་རྒྱུད་ལ་སྦྱོར་ཤེས་ཤིང་འཁོར་བའི་གསང་མཐིལ་གང་མང་ཡང་ཟར་དང་
ཟུར་ནས་མཐོང་བྱུང་། ད་ལྟ་ངས་སློབ་བུ་བརྒྱ་ཕྲག་འགའི་རེ་བའི་མགུལ་རྒྱན་དུ་



༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
ཤེས་རིག་མེ་ཏོག་ཁྲ་ཆིལ་ལེར་འདོགས་དུས་མཆོག་གི་བཀའ་དྲིན་དྲན་འོས་ལ།
དཀའ་ཚེགས་དང་ངལ་དུབ་ཀྱི་གཉེན་པོར་ཡང་མཆོག་གི་ཐུགས་སྟོབས་སྒོམ་སྲིད།
བཤེས་གཉེན་དམ་པ་ལགས།
གསང་ཆེན་རིམ་གཉིས་མཐོན་པོའི་རྣལ་འབྱོར་བ་ཁྱེད་ལ་ཞིང་ཁམས་གང་
ཞིག་ནས་མ་ཅིག་ལབ་ཀྱི་སྒྲོལ་མའི་གསང་འཕྲིན་འབྱོར་བྱུང་། ཉི་ཟླ་གཟའ་ཡིས་
ཟིན་པའི་ལོ་དེ། སྤྱང་མོའི་ངུ་ཟུག་རྒོད་པའི་ཟླ་བ་དེ། སྙིང་ཤ་དུམ་བུར་འགས་
པའི་ཉིན་མོ་དེ། ང་སྐྱོ་གདུང་ཁྲི་ཕྲག་གིས་ནོན་པའི་ཉིན་མོ་ཞིག་ཡིན་པས་གཏན་
ནས་བརྗེད་མི་སྲིད། བརྒྱུད་པ་བར་མ་ཆད་ཅིང་བྱིན་རླབས་ཀྱི་དྲོད་མ་ཡལ་བའི་
མན་ངག་ཟབ་མོ་ཞིག་དང་མཆོག་གི་ཕྱག་དཔེ་འདང་ཅན་དེ་ཕྲན་ལ་བསྩལ་རྗེས།
མགོན་པོ་ཁྱེད་ཞིང་ཁམས་གཞན་ཞིག་གི་རྒྱལ་སྲས་སུ་ཕེབས་སོང་བས་ང་ཚོར་འོད་
ཀྱིས་འཁྱུད་པའི་སྐུ་གདུང་དེ་ལས་ཅི་ཡང་མ་ལྷག དེ་ནས་བཟུང་། བཤེས་
གཉེན་ཀྱིས་བོར་བའི་དྭ་ཕྲུག་ངའི་སྐྱོ་གདུང་དང་ཕམ་ཁ། བརྗོད་མི་ཐུབ་པའི་
སྙན་ངག་གི་བྲོ་བ་རྐྱང་རྐྱང་ཡིན། ཟླ་བ་མཚོ་ལ་ལྷུང་བ་ཆུ་བུར་མིག་གི་འཁྲུལ་
སྣང་ལས་མ་འདས་ཀྱང་། མིག་ཆུས་རྒྱ་མཚོ་བསྐྱིལ་དགོས་པ་སོ་སྐྱེས་ཤིག་གི་ཟློག་
མེད་ལས་དབང་བཙན་པོ་ལས་གཞན་དུ་ཅི།
༦
བཤེས་གཉེན་དམ་པ་ལགས། ཁྱེད་བཞུད་པའི་ལོ་ཟླའི་ནང་ངའི་སེམས་
པར་དྲན་གདུང་ཁ་བ་ནག་པོ་དགུ་བརྩེགས་སུ་བབས་པས། ཡོད་ཚད་སྟོང་སང་



55
༄༅།།སྐད་ཆའི་ལང་ཚོ།
གི་སྣང་བས་མྱ་ངམ་ཐང་གི་དྭ་ཕྲུག་ཤེའུ་བཞིན་ཁ་ཕྱོགས་མེད་པར་ཚོད་ཚོད་ལ་
འཁྱམ་དགོས་བྱུང་། སྐྱེ་འཆི་དང་གྱེས་བྲལ་ཡོད་པ་ལས་ས་ཆེན་པོའི་འགྱུར་མེད་
རང་གཤིས་ཡིན་པ་བདེན་དུ་ཆུགས་ཀྱང་། ཁྱེད་ཕེབས་ཤུལ་དུ། ངའི་ནམ་
མཁའ་དང་ངའི་ས་གཞི། ངའི་ཕུགས་བསམ་དང་ངའི་མ་འོངས་པ། ཡོད་
ཚད་དྲན་གདུང་བཙན་པོས་བཙུམས་དྲགས་པ་གཟིགས་སམ། མགོན་པོ་ཁྱེད་
དག་པ་མཁའ་སྤྱོད་དམ་གཡུ་ལོ་བཀོད་པ། དགའ་ལྡན་གནས་སམ་འོག་མིན་
སྟུག་པོ་སོགས་དག་པའི་ཞིང་ཁམས་གང་རུང་ན་བཞུགས་འདུན་གྱིས་དད་པའི་
གསོལ་འདེབས་ཀྱི་དབྱངས་རྟ་འགག་མ་མྱོང་ཡང་། ཐུན་གསུམ་རྨི་ལམ་ཙམ་དུ་
ཡང་ཡིད་ཚིམ་པའི་ཞལ་གཟིགས་ཤིག་མེད་པ་བརྩེ་བའི་འོད་ཞགས་ཐུང་དྲགས་སོང་
བ་མིན་ནམ་སྙམ། ཁུ་བྱུག་འཕུར་ཤུལ་དུ་ཤུག་སྡོང་ཡང་སྐམ་སོང་ན་བོད་པ་ཚང་
གི་ཕམ་ཁ་ལས་མེད་པས། སྤྲིན་དཀར་ལེབ་མོའི་གདན་སྟེང་དུ་བཞུགས་ཏེ་
འཇིག་རྟེན་གྱི་ཆེས་མཐོ་ས་ནས་ལམ་སྟོན་རེ་མཛོད་དང་། ངས་གླིང་ག་འདིའི་མེ་
ཏོག་རེ་རེར་རྟག་བརྟན་ཐེར་ཟུག་གི་བཀྲག་མདངས་བསྣན་རྗེས་བྱ་རྒྱལ་ཁྱུང་གི་
གཤོག་འགྱུར་བསླབས་ཏེ་ཁྱེད་དྲུང་དུ་འཕུར་འོང་ན་འདོད། །
༢༠༠༢. ༡༢.༤



56
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
ད་ཚོའི་སང་ཉིན།
ཡར་ལུང་སོག་ཀའི་ལམ་ཕྲན་བརྒྱུད་དེ་ཆུ་བཞི་སྒང་དྲུག་གི་མུ་ཁྱུད་བསྐོར་
མྱོང་བའི་ལོ་རྒྱུས་རིང་མོ། མེས་པོ་སྐུ་དྲིན་ཅན་ཚོས་ཡང་ཡང་བཟླས་པའི་གཏམ་
རྒྱུད་ཡིན་ལ། དུས་རབས་གཉིས་ཀྱི་སོ་མཚམས་འདིར་རྙིང་ཞེན་དང་གསར་
འཁྲུལ་གྱི་ཀློང་དུ་འཁོར་ནས་ཡོད་པ་ང་ཚོ་རེད། ཉི་ཟླའི་གསང་མཐིལ་བརྟོལ་
ཞིང་འཚོ་སྡོད་མཁའ་ལམ་ན་སྨོན་པ་དེ་ཚོ་ལས་གཞན། བསླུ་མེད་ཀྱི་སྐྱབས་
མགོན་དང་གཏན་བདེ་ཡི་དག་ཞིང་ཞིག་མེད་ཅེས་རང་རིགས་གསར་ཞེན་པ་དག་
གིས་འགྲམ་རུད་འཕྲུལ་འཁོར་ཟད་ཟད་དུ་སྒྲོག་ལ། སྦྲ་ནག་གྲུ་བཞིའི་ཡ་ཁྱིམ་དུ་
བརྩིགས་པའི་གླེགས་བམ་བཅུ་བོ། འདི་ཕྱི་གཉིས་འགྲུབ་ཀྱི་ནོར་བུར་སྒོམ་སྟེ་
རྡུལ་ཕྲན་མཚོན་ཆ་ནས་གནམ་འཕུར་ཤོག་སྦག་ཡན་ཆོད་ཞི་བདེའི་འཕུང་འདྲེ་དང་
ཐར་བའི་དངོས་གཉེན་དུ་སྒྲོག་པའང་མིག་ཡས་ཞར་བའི་རྙིང་ཞེན་པ་ཚོའི་འགྱུར་
མེད་རང་གཤིས་སུ་གྲུབ། ཡོད་ཚད་དབུལ་རྨོངས་ཀྱི་འོག་ནས། ང་ཚོའི་དེ་
རིང་གི་འཕེལ་རྒྱས་དང་མདུན་སྐྱོད། འདི་ལྟར། རང་ལྟ་མཆོག་འཛིན་གྱི་



༄༅།།སྐད་ཆའི་ལང་ཚོ།
རྩོད་པའི་བར་ནས་གཡོན་འཁོར་འབའ་ཞིག་བརྒྱབ།
གྲོགས་པོ་ཚོ། རྨི་ལམ་རིང་མོ་འདིའི་ཕ་རོལ་ན་ང་ཚོ་སད་ཆོག་ཆོག་གི་
སང་ཉིན་ཡོད། སང་ཉིན་ནི་མིའི་རིགས་ཀྱི་རེ་བ་དང་མི་ཚེའི་རྡོག་དོན་ཡིན་པ་
མཁྱེན་ནམ། ང་ཚོའི་སང་ཉིན་བཀྲག་མདངས་འཚེར་བའི་སང་ཉིན་ཡིན་དགོས་
པ་ལས། དེ་རིང་གི་ནོར་འཁྲུལ་ནག་པོ་སང་ཉིན་གྱི་མཛེས་རྒྱན་དུ་བསྟར་ན་ཡང་
བསྐྱར་ནོར་འཁྲུལ་ཡིན་པ་མ་བརྗེད།
ཁ་བ་དཀར་བོ་ཚོམ་བུར་སྤུངས་པའི་ཡུལ་གྲུ་འདི་དམ་ཆོས་སྣོད་རུང་གི་ཞིང་
ཁམས་ཉག་གཅིག ལུང་རྟོགས་ཆོས་ཀྱི་གཟི་བྱིན་སེར་བོ་ས་ཆེན་པོར་ཞི་བདེའི་
ཕྱ་གཡང་འགུག་པའི་ལྷ་དར་ངོ་མ། ང་ཚོའི་གོམ་སྟབས་འཛམ་གླིང་གཙུག་རྒྱན་
དུ་བསྒྱུར་དགོས་ན། ང་ཚོའི་སང་ཉིན་ལ་བདེ་སྐྱིད་ངོ་མའི་འཕར་རྩ་རྒྱས་དགོས་
ན། སྐྱོན་བྲལ་ནོར་བུ་འདི་ལ་དད་གུས་དང་བརྩོན་པ་ལྷོད་མི་ཉན། ་ཤེས་རིག་
མི་དར་བའི་ཁོར་ཡུག་ནི་ནམ་ཡང་མུན་ནག་གི་འཇིག་རྟེན་འབའ་ཞིག སློབ་
གསོར་མི་དགའ་བའི་མི་རིགས་དེའི་སང་ཉིན་བྲན་གཡོག་དང་དབུལ་རྨོངས་རྐྱང་
རྐྱང་གི་འཚོ་བ། ང་ཚོའི་སང་ཉིན་ལ་རྫོགས་ལྡན་གསར་བའི་དྲོད་ཁོལ་འཛོམ་
དགོས་ན། ང་ཚོའི་ཕྱི་རབས་པར་ཕྱོགས་ལས་རྣམ་རྒྱལ་གྱི་རྒྱལ་མཚན་བསྒྲེང་
དགོས་ན། མི་རིགས་སློབ་གསོའི་བྱ་བཞག་དང་བོད་སྐད་གཙང་མ་བཤད་པའི་
ལྗགས་རྩལ་ཉམས་མི་རུང་ཡ། །
ནང་སེམས་རྒྱུད་ཀྱི་མཛེས་པ་མེད་ན་ཕྱི་ཚན་རིག་གི་འཕེལ་རྒྱས་དེ་ཡང་
གཤོག་ཡ་ཆད་པའི་ཁྱུང་ཆེན་ཡིན་ལ། སྲིད་འབྱོར་སྒེག་མོའི་རམ་འདེགས་བྲལ་



༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
བའི་ནང་སེམས་ཚན་རིག་གཞོན་ནུས་ཀྱང་ང་ཚོའི་སང་ཉིན་ལ་ཆ་ཚང་བའི་འཇིག་
རྟེན་ཅིག་ཇི་ལྟར་བསྐྲུན། ཡོད་ཚད་ཞི་བདེའི་གྲིབ་བསིལ་ལ་སྨོན་དུས། ང་
ཚོས་རྒྱལ་བསྟན་གྱི་དགེ་མཚན་ངོམ་འོས་པ་ལས་གཡམ་རྒྱུགས་ཟབ་མོའི་དོང་ལ་
འཕངས་ན་མཚང་རེ་ཆེ། གཞན་དག་གིས་བར་སྣང་སྲུང་སྐར་དང་འཇིག་རྟེན་
འཕུར་གྲུ་བཟོ་དུས། ང་ཚོས་ད་དུང་ཨ་ཕའི་པགས་རྩག་ལ་སླན་པ་དང་གདོད་
མའི་སྦྲ་ནག་ལ་ཁ་ཚར་སྤྲས་ན་རྗེས་ལུས་རེད། སྟོབས་ལྡན་རྒྱལ་ཁབ་དང་སྔོན་
ཐོན་མི་རིགས་རྣམས་ཀྱིས། འཕྲུལ་གྱི་གཡོག་མོ་བཀོལ་ཅིང་རིག་པས་རྒྱལ་ཁམས་
བསྐོར་དུས། ང་ཚོས་གནག་ཕྱུགས་རྫི་སྐྱོང་གིས་མི་ཚེར་རྫོགས་ཚིག་བཀོད་ཅིང་
ཐོང་གཤོལ་དྲུད་ནས་ཞིང་ཁར་ཁྲི་སྐོར་བརྒྱབ་ན་ཕྱིའི་དངོས་པོའི་ཆ་ནས་རྗེས་ལུས་
ནང་གི་ཡང་ལུས་རེད་ཡ། བུ་རྒོད་ཚོ། རེ་འབོད་དམར་བོའི་འདིའི་ཕ་རོལ་ན་
སང་ཉིན་དཀར་བོ་ཞིག་བསུ་དགོས། ང་ཚོའི་སང་ཉིན། གནའ་བཟང་དེང་
སྤྱོད་ཀྱི་སང་ཉིན། ང་ཚོའི་སང་ཉིན། གསར་བ་ནང་འདྲེན་གྱི་སང་ཉིན།
ང་ཚོའི་སང་ཉིན་ལ་རྒྱལ་ཁ་ཐོབ་དུས། ང་ཚོའི་མི་རིགས་ཀྱང་མིང་དོན་མཚུངས་
པའི་སྔོན་ཐོན་མི་རིགས་ཤིག་ཡིན་ངེས།
༢༠༠༢. ༡༢.༥



༄༅།།སྐད་ཆའི་ལང་ཚོ།
59
ཡུན་རིང་མ་མཇལ་བའི་སྨྱུག་རྩེའི་དགའ་ཚལ།
སྣ་མང་སྣེ་འཛིངས་ཀྱི་བྱ་བ་དང་བསམ་བློ་སྣ་ཚོགས་ཀྱི་ཐོད་བརྒལ། ཉིན་
རེར་རྒས་བཞིན་པའི་ན་ཚོད་སོགས་ཀྱིས་ངའི་གསེར་མདོག་གི་སྨྱུ་གུ་སྙན་ངག་ལྷ་
མོའི་དགའ་ཚལ་དང་ཁ་གྱེས་ལ་མ་གྱེས་པའི་ངང་། ཕྱིར་འོང་མེད་པའི་དུས་ཚོད་
མང་བོ་ལྷོ་མཐར་སྙེག་པའི་ཁྲུང་ཁྲུང་བཞིན་འཕུར་སོང་། འཕུར་སོང་བའི་ཁྲུང་
ཁྲུང་ལ་ཕྱིར་འཁོར་མེད་ན། ཤོར་ཟིན་པའི་ལང་ཚོ་དང་རྣམ་དཔྱོད་ནི་ཕངས་
སེམས་ཁྱུ་གཅིག་གི་བསྟར་ཕྲེང་རིང་མོ་ལས་མ་འདས།
གཡུ་འབྲུག་ས་ལ་བབས་པའི་ལོ་དེར། ཀུ་ཤུའི་འབྲས་བཟང་སྨིན་པའི་ཟླ་
བ་དེར། བྱིས་བློ་གཙང་མ་ཞིག་དང་སྤོབས་སེམས་མཐོན་པོ་ཞིག་གི་དགོང་
འཚོགས་སྟེང་། ངའི་ཐོག་མའི་གླུ་སྐད་གྱེར་ས་སྟེ《སྨྱུག་རྩེའི་དགའ་ཚལ》ལགས།
མཆན།
སྨྱུག་རྩེའི་དགའ་ཚལ་ནི་རྔ་བའི་བོད་ཡིག་གསར་འགྱུར་གྱི་རྩོམ་རིག་ཆེད་བཀོད་ལེ་ཚན་གྱི་མིང་
ཡིན།



60 ༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
ལོ་ཟླ་འདི་དག་གི་རིང་ལ། ཁ་བའི་སྙན་ངག་གི་ལྗོངས་རྒྱུ་བ་མང་བོའི་བཀྲག་
མདངས་འཚེར་བའི་བསམ་བློ་དང་། ལྡེམ་འཁྱུག་རྫོགས་པའི་སྒྱུ་རྩལ། བྲེད་
ཤ་སློང་བའི་སྙིང་སྟོབས་སོགས་ཀྱི་རམ་འདེགས། ད་དུང་རྩོམ་རིགས་ཆེད་ལས་
པ་དང་རིགས་ཞེན་ཅན་གྱི་ཛམ་བྷ་ལ་ཁྱུ་གཅིག་གིས་གཉོར་སྐྱོང་འོག་ཁྱོད་སྔར་གྱི་
རང་གཤིས་ལ་འགྱུར་བ་མ་བྱུང་བར་བདེ་བར་འཚོའམ། །
རི་ཆུ་སྟོང་ཕྲག་གིས་ཆོད་པའི་རྒྱུས་མེད་མི་ཡི་རྒྱལ་ཁམས་འདི་ནས། ངའི་
སེམས་ངོར་ཁྱོད་ཀྱི་དགའ་སྐྱོ་འདྲེས་མའི་བྱུང་འཕེལ་མཐའ་དག་ཚིག་ངོར་ཕོག་པའི་
ཟླ་འོད་བཞིན་གསལ་ལྷང་ལྷང་གིས་དྲན་ཡོང་ལ། རིགས་ཞེན་དཀར་བོའི་གངས་
རྩེར་ཆས་ཐེངས་རེ་རེར་ཁྱོད་ཀྱི་མ་འོངས་རྒྱང་སྐྱོད་རིང་མོའི་གོམ་སྟབས་ལའང་རི་
བོང་གནམ་རྡིབ་དང་ས་འབུ་ས་ཟད་ཀྱི་དཔེ་རུ་མ་སོང་བའི་བསམ་གཞིག་གང་མང་
བྱེད་ཀྱིན་གདའ། །
བསམ་གཞིག་རྣལ་མའི་མལ་ས་འདི་ནས། མཚམས་རེར་རྨི་ལམ་མ་ཡིན་
པའི་ཞིང་ཁམས་གསར་བ་རེ་རྨིས་ཤིང་། ཞིང་ཁམས་དེར་རང་སྣང་གིས་འཚོ་
བའི་གླུ་བ་མང་བོ་གསེར་འོད་འཕྲོ་བའི་རྒྱ་ཕིབས་ཤིག་གི་ཡང་རྩེར་དཔྱད་གླེང་དུ་
འཚོགས་ཏེ། 《སྨྱུག་རྩེའི་དགའ་ཚལ》ནས་འཕུར་བའི་ཕུལ་བྱུང་གཡུ་སྦྲང་
འགའ་ལ་ནོ་པེར་རྩོམ་རིག་གི་གཟེངས་སྐྱེས་ཐོབ་པར། གཡག་མགོ་རྟགས་ཅན་
གྱི་པི་ཝང་དཀར་བོའི་རམ་དཀྲོལ་དང་ལྷན་ཅིག་སེང་དཀར་མོའི་འོ་མ་འཇོ་བའི་
དགོ་དགོ་སྙན་མོའི་གདངས་སུ་བཀུག་པའི་བསྟོད་གླུ་རིང་མོ་རེའང་དར་ལུང་རྣ་
བའི་དཔྱིད་དཔལ་དུ་འདྲེན་འོང་།



༄༅།།སྐད་ཆའི་ལང་ཚོ།
61 །
དུས་རླུང་འཚུབ་མས་གཙུབ་བརྡར་ཡང་ཡང་ཐོབ་པའི་རྟོག་གེ་བ་མཁོས་
ཆུང་ཞིག་གིས། གཞན་སྐྱིད་རང་སྡུག་གི་སྒྱུ་འཕྲུལ་ཟློས་གར་རིང་མོར་རྣག་ཁྲག་
འདྲེས་མའི་མིག་ཆུ་ཤོར་བཞིན། དྲོད་མེ་སྟག་ཙམ་གྱིས་བཟུང་བའི་ཁྱོད་དང་
ཁྱོད་འདྲ་བ་ཚོའི་ཚེ་སྲོག་ཕྲ་མོ་རྟག་བརྟན་རྡོ་རྗེའི་གཤིས་སུ་བསྒྲུབ་ཕྱིར། ཚེ་ཡི་ལྷ་
མཆོག་རྣམ་གསུམ་གྱི་གཟུངས་སྔགས་ཟབ་མོའི་བཟླས་བརྗོད་ལ་བརྩོན་ཏེ་ཧ་ཅང་
ཐང་ཆད་འདུག ཐང་ཆད་དྲགས་པས་རྩོམ་ཐུང་ཞིག་ཀྱང་འབྲི་མ་ཐུབ་པར་
གཉིད་མ་སད་ཀྱིས་ངོ་མཚར་རྨི་ལམ་ཞིག་ལ་རེ་ཞིང་སྒུག
གནའདེང་རིག་གཞུང་གི་མཁྱེན་ཀློང་བརྡོལ་བའི་ངེས་དོན་དྲན་དབང་ཁྱུ་
གཅིག་གིས་ཁྱོད་ལ་ཐོག་མའི་ས་བོན་བཏབ་ཅིང་། སྙིང་སྟོབས་དགུ་འགྱུར་གྱི་
རང་གཤིས་རྫོགས་པའི་དཔའ་བོ་གང་མང་གིས་ཟུངས་ཁྲག་དང་རྔུལ་ཆུ་མཚོ་རུ་
བསྐྱིལ་བས། ད་གཟོད་ཁྱོད་ལ་མཛེས་སྡུག་འབུམ་འཕྱུར་གྱི་གླིང་ག་ཆ་ཚང་ཞིག་
བསྐྲུན་པ་མ་ཡིན་ནམ། སྐྱེས་ཆེན་དེ་ཚོའི་ཐུགས་རེ་ནམ་མཁའི་མཐའ་དང་རྒྱ་
མཚོའི་གཏིང་ཡིན་ཙ་ན། མི་རིགས་ཀྱི་ཕྱྭ་གཡང་དང་དུས་རབས་གསར་བའི་
གཤོག་གླུ་ལེན་ཤེས་པའི་བློ་གསལ་གཡུ་སྦྲང་མང་བོ་ཁྱོད་ཀྱི་དགའ་ཚལ་ནས་འཕུར་
དགོས་པ་མ་བརྗེད།
ད་སྐབས་སྙན་ངག་པ་རྫུན་མའི་གདོང་འབག་གྱོན་ཏེ་སེམས་རྩ་རྨས་པའི་ཝ་
སྤྱངམང་བོས་ཀྱང་། བོད་ཀྱི་རྩོམ་རིག་གི་གར་སྟེགས་ཆུང་ངུར། ངོ་ཚ་དང་
ཕྱིར་བལྟས་མེད་པར་འཚང་ཁ་ཤིག་ཤིག་གི་ལས་ལ་བྲེལ་བས། རང་ཉིད་ཀྱི་ཁོར་
ཡུག་ལ་བྱ་ར་དང་མཛེས་སྡུག་ལ་བྱི་དོར་ཡང་ཡང་གྱིས། ཁ་བའི་རླུང་རྟ་དཀར་བོ་



62
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
ཕྱོགས་མེད་དུ་འཕུར་ཏེ། ཉིས་སྟོང་བརྒྱད་ལོའི་ཨོ་ལུམ་ཕི་ཁོ་ལུས་རྩལ་འགྲན་
ཚོགས་སྟེང་། གཡག་གྲོང་ཁྱེར་ནས་ཡོང་བའི་གཡག་པ་ཚོས་གཡག་རྒྱུག་འགྲན་
བསྡུར་གྱི་བྱ་དགའ་དང་བོ་ལེན་དུས་ཀྱང་། ཁྱོད་གཡག་གི་ཆེ་བ་བརྗོད་པའི་ཕོ་ཉ་
རྣམ་དག་ཡིན་དགོས་པ་མ་བརྗེད།
༢༠༠༢.༥.༨



༄༅།།སྐད་ཆའི་ལང་ཚོ།
63
སྐྱེལ་ཐུང་།
ཤེས་རིག་ནོར་བུའི་སློབ་གླིང་གི་སྐབས་བཞི་བའི་མཐར་ཕྱིན་
སློབ་མ་རྣམས་སློབ་མཐར་ཕྱིན་པའི་དགོང་ཚོགས་སུ་ཕུལ་བ།
ལྔ་རིག་མཛེས་མའི་ལང་ཚོ་རུམ་སྟེ་མཐོ་སྒང་ལ་དཔྱིད་དཔལ་གྱི་ཕོ་ཉར་འགྲོ་
རན་པའི་ཁྱེད་ཚོ། དགོང་ཚོགས་འདིའི་ཕ་རོལ་གྱི་སང་ཉིན་དང་མཉམ་དུ་ལམ་
ལ་ཆས་དགོས། གངས་འདབས་དང་གཙང་འགྲམ་གྱི་བྱིས་པ་མང་བོར་ཀ་ཁའི་
རྫི་གླུ་གྱེར་བཞིན་ཆས་དགོས། དུང་སེམས་དང་སྨྲེང་སྐྱོའི་མིག་ཞགས་རིང་མོ་མ་
ཡུམ་སློབ་གླིང་དུ་བཞག་སྟེ་མི་ཡུལ་ལ་སྟོབས་ཤུགས་འབུལ་ཕྱིར་ལམ་ལ་ཆས་དགོས།
ལམ་ལ་ཆས་དགོས་པས། ཁ་བ་དཀར་བོས་སེམས་རྩ་བརླན་དྲགས་པའི་དགེ་
རྒན་ཚོར་སེམས་ངལ་ཧ་ཅང་ལྕི། རྨི་ལམ་མཚར་པོ་ཞིག་རྨིས་ཏེ་ཡོང་བའི་ཕ་ཡུལ་
གྱི་དགུན་གཞུང་ངོ་མ་ཡུན་རེ་རིང་། རྩོད་མི་ཚར་བའི་ཕུ་ནུའི་རུ་དཔུང་ངོ་མ་
འཇིགས་རེ་ཡེར། གསར་རྙིང་གི་ཚ་གྲང་འཐབ་པའི་རྭ་བར་ནས། ཆོས་སྲིད་



64
-
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
ཀྱི་འགལ་འདུ་གླེང་བའི་སྤྱི་ཚོགས་ནས། ཁྱེད་ཚོས་མི་ལོ་ལྔ་ལ་བསགས་པའི་ཚོང་
རྫས་དག་སྲོག་བསྡོས་ཀྱིས་འགྲེམ་དགོས་པས། འཕྱ་སྨོད་ཀྱི་དྲག་མཚོན་སྙིང་ལ་
འདེབས་ཀྱང་སྲིད། དཀའ་སྡུག་གི་རྔུལ་ཆུ་མཚོ་རུ་བསྐྱིལ་ཡང་སྲིད། འོན་
ཀྱང་། དགོང་ཚོགས་འདིར་དྲག་ཏུ་འབར་བཞིན་པའི་དགེ་སློབ་ཡོངས་ཀྱི་རེ་
བཞག་གི་ནོར་བུ་རྡོག་པོ་ཨམ་ཕྲག་ནང་མར་བཅུག་སྟེ། ནམ་ཡང་དཔའ་མི་ཞུམ་
ཞིངགཉའ་མི་སྒུར་བའི་སེང་ཕྲུག་དར་མ་མཛོད། འདི་ནི་སྐྱེལ་ཐུང་གི་མཆོད་
ཆང་དང་བོ་ཡིན།
བཤད་རྒྱུན་ལ། བོད་པ་ཚང་གི་ཕ་ ལོ་ ཐུགས་རྗེ་ཆེན་པོ་ཡིན་ཟེར།
བོད་པ་ཚང་གི་མ་ལོ་རྗེ་བཙུན་སྒྲོལ་མ་ཡིན་ཟེར། “ ཕ་རྒྱུད་ཙན་དན་སྡོང་བོ།
ཙན་དན་སྡོང་བོའི་དྲི་བསུང་མ་ཡལ་ས། མ་རྒྱུད་གཡུ་འབྲུག་སྔོན་མོ། གཡུ་
འབྲུག་སྔོན་མོའི་ངར་སྐད་མ་ཉམས་ས།” ཕ་བཟང་རུས་པ་དུང་ལས་དཀར་ཚུལ་
དང་ཞང་བཟང་རུས་པ་གསེར་ལས་ལྷག་ཚུལ་གེ་སར་སྒྲུང་གླུ་དང་ཆུ་ངོགས་གཏམ་
རྒྱུད་ལས་རིང་བ་ཡོད་མོད། མ་གསང་དྲང་མོར་བརྗོད་ན། བྱང་སེམས་
དཔའ་བོ་དཔའ་མོས་སྤྲུལ་བའི་ཟློས་གར་བསྒྱུར་ས་རུ་ད་ལྟ་ངོ་གནོང་བའི་འཁྲབ་
གཞུང་ཚན་པ་འགའ་ལས་ཅི་ཡང་ལྷག་མི་འདུག་སྟེ། ཐ་ན་རང་སྐད་དག་མོ་ཞིག་
ཀྱང་མི་འཁྱོངས་པ་འདི་རེད། ཧ་ཅང་རྒྱུད་དྲགས་པའི་མྱ་ངམ་ཐང་ན་ཁྱེད་ཚོས་
རྐང་ཆུང་ལེབ་མོའི་མེ་ཏོག་ཐོག་མར་འཛུགས་དུས། གཞན་གོས་གྱོན་པའི་མི་
རྐྱང་འཁྱམ་པོ་དང་གཞན་སྐད་བཤད་པའི་གསར་མོ་མགོ་སྟོང་། གཞན་སེམས་



༄༅།།སྐད་ཆའི་ལང་ཚོ།
65
སུ་བརྫུས་པའི་མི་མིན་འདྲེ་མིན་མང་བོ་བུ་ཡུག་འཚུབ་འཚུབ་ཀྱིས་སེམས་པ་རྨས་
པའི་སྐྱོ་གར་བསྟུད་མར་འཁྲབ་འོང་མོད། ཟུངས་ཁྲག་གི་བཞུར་རྒྱུན་གཅིག་ཏུ་
འདྲེས་པའི་ཁོ་ཚོ་བར་སྲིད་རིང་མོའི་འགག་སྒོ་ནས་ཕྱིར་ལ་འཐེན་པའི་སྤོབས་པ་
བསྐྱེད་ལ། བག་འཁུམ་དང་ཡ་ང་མེད་པར་ལམ་ལ་ཆས་ཤིག མདོར་ན།
མཐོ་སྒང་གི་སྨག་རུམ་ཟབ་ཅིང་སྡུག་པས། རང་ལུས་ཐུང་ཐུང་དེ་མེ་རུ་བསྒྲོན་
དགོས་ཀྱང་མེས་པོ་གོང་མའི་ཕྱག་རྗེས་འཐུ་ཞོར། མཁའ་ལྡིང་དབང་བོ་ཞིག་གི་
འཕུར་སྟངས་དང་རྒྱ་སྟག་ངར་མ་ཞིག་གི་མཆོང་སྟངས་སྦྱོང་བཞིན་ལམ་ལ་ཆས་ཤིག
འདི་ནི་སྐྱེལ་ཐུང་གི་མཆོད་ཆང་གཉིས་པ་ཡིན།
ཁྱེད་ཚོས་མི་ཚེའི་གཟི་དཔལ་ལ་རྒྱལ་ཁ་ཐོབ་སྟེ་ལམ་ལ་ཆས་རན་དུས།
ལོ་ཆུང་བུ་མོ་ གནས་ ལ་བརྫངས་པ་བཞིན་ཞེན་ཆགས་ཀྱི་མིག་ ཞགས་ ཕྱིར་ ལ་
འཕངས་ཤིང་། གྱེས་གདུང་གི་མིག་ཆུ་ལྷུག་ལྷུག་འབབ་མི་འོས། “ རང་
སེམས་ལ་བསྐོར་བ་དང་། རང་ལུས་ལ་བྱ་ར”བྱོས་དང་། འདས་པའི་བགྲང་
བྱ་ལྔ་ལྷག་ལ་ཁྱེད་ཚོས་ཆུ་རྐྱང་ཙམ་རྐྱང་གི་འཚོ་བ་གདོང་གིས་བསུས་ཏེ། གཞུང་
ལུགས་སྣ་མང་གི་གཏེར་ཁར་ཧབ་ཐོབ་རྒྱག་དོན། རང་ཉིད་ཀྱི་མི་ཚེ་དང་ཕ་ཡུལ་
ལ་མཛེས་སྡུག་ཡང་དག་ཅིག་བསྐྲུན་ཕྱིར་མ་ཡིན་ནམ།
ཁྱེད་ཚོས་གངས་ལྗོངས་རྩོམ་རིག་གར་སྟེགས་སུ་སྨྱུ་གུས་སྟངས་སྟབས་
བསྒྱུར་དུས། བརྒྱ་འཚོགས་སྟོང་འདུས་ཀྱི་དབུས་སུ་རིག་པའི་འབེལ་གཏམ་
བགྱིད་དུས། “སྐྱ་མིར་འགྲོ་བཤད་དང་། རྐང་ཐང་ལ་འདུག་བཤད” ཀྱིས་



66
༄༅།ལྡོང་ཡོན་ཏན་རྒྱ་མཚོའི་ལྷུག་རྩོམ།
མཐོ་སྒང་གི་ཕ་ས་གྲུ་བཞི་འདི་བདེ་སྐྱིད་ཀུན་འཛོམས་ཀྱི་ཞིང་ཁམས་ཤིག་ཏུ་བསྒྱུར་
བའི་མི་འགྱུར་དམ་བཅའ་འབུམ་བརྩེགས་སུ་ཕུལ་མྱོང་བ་མ་ཡིན་ནམ། ཆས་ཤིག
ལམ་ལ་ཆས་ཤིག མཁྲེང་ཞེན་ཡོད་ཚད་རྒྱབ་ཏུ་བསྐྱུར་ཏེ་རྒྱང་ཐག་རིང་བའི་
དམིགས་ཡུལ་དེར་གོམ་སྟབས་ཆེན་པོས་ཆས་ཤིག སྐྱོ་གདུང་ཟབ་མོ་སྤོབས་
སེམས་སུ་བསྒྱུར་ཏེ་ཆས་ཤིག་དང་། བོད་ཆོལ་ཁ་གསུམ་གྱི་ཕ་ས་སྨུག་པོ་འདིར་
ཁྱེད་ཚོ་ནི་གླུ་སྐད་གསར་བ་འཐེན་པའི་ དུས་ རབས་ཀྱི་ཁུ་བྱུག་སྔོན་མོ་ཡིན།
བཤེས་གཉེན་དང་སློབ་གྲོགས་མེད་ས་ན། ཁྱེད་ཚོའི་ལམ་སྟོན་སྒྲོན་མེ་རང་རྒྱུད་
ཀྱི་ཤེས་རིག་ཡིན་ལ། རྒྱང་བཞུད་ལམ་གྲོགས་བཟང་བོ་བདེན་དོན་གྱི་རིགས་
ཞེན་ཡིན་པས། རིགས་པའི་གད་རྒྱངས་སྒྲོག་བཞིན། ལྷ་རྒྱལ་དབྱངས་སུ་
འགུག་བཞིན། མྱུར་བ་མྱུར་བར་ལམ་ལ་ཆས་ཤིག་ཨང་། འདི་ནི་སྐྱེལ་ཐུང་གི་
མཆོད་ཆང་གསུམ་པ་ཡིན།
༢༠༠༣.༣. ༣༠



༄༅།།སྐད་ཆའི་ལང་ཚོ།
67
་་་་་
བྱམས་དང་སྙིང་རྗེ།
བསམ་པ་བཟང་ན་ས་དང་ལམ་ཡང་བཟང་། །
བསམ་པ་ངན་ན་ས་དང་ལམ་ཡང་ངན། ། །
ཐམས་ཅད་བསམ་པ་དག་ལ་རག་ལས་པས། །
རྟག་པར་བསམ་པ་དག་ལ་འབད་པར་བྱ། །
འཇམ་མགོན་བླ་མ་ཙོང་ཁ་བ་ཆེན་པོས།
བྱམས་པ། སྡུག་བསྔལ་ཅི་རིགས་ཀྱིས་མནར་བའི་སེམས་ཅན་གང་ཡིན་
བདེ་བར་འགོད་འདོད་ཀྱི་བཅོས་མིན་སེམས་བྱུང་ཞིག སྙིང་རྗེ། སྡུག་བསྔལ་
ཅི་རིགས་ཀྱིས་མནར་བའི་སེམས་ཅན་གང་ཡིན་སྡུག་བསྔལ་དང་འབྲལ་འདོད་ཀྱི་
སེམས་བྱུང་རྣལ་མ་ཞིག གཏན་བདེ་སངས་རྒྱས་ཀྱི་གོ་འཕང་འདོད་ན་རྩ་བ་
བྱམས་དང་སྙིང་རྗེར་ཐུག གླིང་བཞིར་ཞི་བདེ་ཡི་འོད་དཀར་སྤྲོ་ན་གཞི་མར་
བྱམས་དང་སྙིང་རྗེ་མཁོ། བྱམས་པའི་འཛིན་མར་སྙིང་རྗེའི་ལྗོན་ཤིང་གི་གཡུ་ལོ་
འཕྱུར་དུས་བྱང་སེམས་གསེར་མདོག་གི་འབྲས་བཟང་ཡང་འབད་མེད་ལྷུན་འགྲུབ་



68
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
ཀྱིས་འཁྲུངས་འོང་།
མཐོ་བ་རྐང་གཉིས་མི་དང་གཅན་གཟན་རྒྱལ་བོ། དམའ་བ་ས་འབུ་རྐང་
མེད་དང་གྲོག་སྦུར་མིག་མེད། མདོར་ན། རླུང་སེམས་ཕྲ་མོས་བཟུང་བའི་
དབུགས་ལྡན་ཡོད་ཚད། ཚ་གདུག་ཉི་མའི་འོད་ཀྱིས་སྲེག་དུས་བསིལ་འཇམ་རླུང་
བུར་སྨོན། ཁ་ཆར་འཚུབ་མ་ གདོང་ལ་བབས་ དུས་བདེ་དྲོད་ འོད་ ལ་ དུང་།
སྡུག་བསྔལ་མེ་སྟག་ཕྲ་མོར་འབྲལ་འདོད་དང་བདེ་བ་སྐད་ཅིག་ཐུང་ངུར་འགྲོག་
པར་འདོད་ པའི་ བསམ་ བློ་ གཅིག་མཚུངས་ ཀྱི་ ཁ་ དོག་ དག་ ཞིབ་ ཏུ་ དྲན་ན།
བྱམས་དང་སྙིང་རྗེ། ས་སྒང་རིལ་མོ་འདིར་མེད་ཐབས་མེད་པའི་ནོར་བུ་རྡོག་
གཅིག
བྱམས་དང་སྙིང་རྗེའི་ཁོར་ཡུག་ན། མཐོང་ཆུང་དང་བརྙས་བཅོས།
བཙན་དབང་དང་འཁྲུག་རྩོད་སོགས་ཀྱི་རྡུལ་དམར་དབྱིངས་སུ་དག བྱམས་
དང་སྙིང་རྗེའི་ཁོར་ཡུག་ན། ཡི་རངས་དང་མཐུན་སྒྲིལ། རང་དབང་དང་ཞི་
བདེ་སོགས་ཀྱི་བརྩེ་འཛུམ་ངང་གིས་གྲོལ། བྱམས་དང་སྙིང་རྗེས་ཕྱུག་པའི་མི་
སེམས་འཁྲུགས་པ་མེད་པར་རྟག་ ཏུ་སྣང་བ་དགའ་ཡ་ལེ། གྲོགས་སུ་དང་
འགྲོགས་ཀྱང་མཐུན་སྒྲིལ་གསེར་གྱི་དཔལ་བེའུ་འོད་ཅིག་གེ། སྐྱེ་དགུས་བསྟོད་
བཀུར་གྱི་མེ་ཏོག་ཁྱོད་ལ་སྤུངས། ཁྱོད་ཀྱིས་རང་གཞན་དོན་ཆེན་ཡར་ཚེས་ཟླ་བ་
གཞོན་ནུའི་འཕེལ་ཁར་བཀོད།
“རང་གི་ལུས་ལ་དཔེ་ལོངས་ལ། ། གཞན་ལ་གནོད་པ་མ་བྱེད་ཅིག”ཇི་
འདྲའི་ཚིག་ཉུང་དོན་འདུས་ཀྱི་ངོ་མཚར་ལེགས་བཤད་ཅིག་རེད་ཨང་། ང་ཚོས་



༄༅།།སྐད་ཆའི་ལང་ཚོ།
69
---
གཞི་རྒྱ་ཆུང་ཤོས་ཤིག་གི་ཆོས་ཉིད་ལ་ཐོལ་གྱིས་བལྟས་ན་བདེན་དོན་གྱི་རང་ཞལ་
མཐོངམི་འོང་ངམ། རང་གཅེས་འཛིན་གྱི་དགྲ་བོ་ཕར་ཕར་དུ་དེད་དེ་གཞན་
གཅེས་འཛིན་གྱི་གྲོགས་པོ་ཚུར་ཚུར་དུ་དྲངས་ན། ཞེ་སྡང་དང་ཁོང་ཁྲོ་ནི་གུ་ཐུག་
པའི་མཚོན་ཆ་དང་། བྱམས་དང་སྙིང་རྗེ་ཕྱོགས་ལས་རྣམ་རྒྱལ་གྱི་རྒྱལ་མཚན་
ཅིའི་ཕྱིར་མ་ཡིན། མདའ་མཚོན་གྱིས་ལྕགས་རི་བསྐོར་བ“ ཐབས་ལམ་གཞན་
ཞིག་གི་སྟེང་ནས་རང་ཤི་རྒྱག་པའི”སྔོན་འགྲོ་གཤའ་མ། སྟོབས་དཔུང་གིས་དགྲ་
སྡེ་གཞོམ་པ་གནས་སྐབས་ཀྱི་ཟུག་གཟེར་གཅོག་པའི་སྦྲིད་སྨན་ཡང་དག ཚེར་
མའི་ས་གཞི་ཀོ་བས་གཡོག་འདོད་པའང་བྱིས་བློ་ཆུང་ཆུང་གི་ནོར་འཁྲུལ་འབའ་ཞིག
“སེམས་ཅན་མི་སྲིན་ནམ་མཁའ་བཞིན། ། དེ་དག་གཞོམ་གྱིས་ཡོང་མི་
ལང་། ། ཁྲོ་བའི་སེམས་འདི་གཅིག་བཅོམ་ན། ། དགྲ་དེ་ཐམས་ཅད་ཆོམ་
དང་འདྲ། །” འདི་ནི་བྱམས་པའི་གོ་ཆ་བཙན་ཞིང་སྙིང་རྗེའི་དཀྱིལ་འཁོར་
རྫོགས་པའི་མཁྱེན་ལྡན་དཔའ་བོ་ཞིག་གི་མྱོང་ཚོར་གཟུགས་རིས་སུ་འཕོས་པའི་
སེམས་ཀྱི་སྒྲ་དབྱངས་རེད། འདི་ནི་གླིང་བཞིར་ཞི་བདེའི་ཕྲུ་གཡང་འགུག་པའི་
ནོར་ལྷ་སྨུག་པོའི་སྒྲུབ་ཆོག་རེད། བྱམས་དང་སྙིང་རྗེ་ཡོད་ན་དཔུང་དང་མཚོན་
ཆས་ཅི་ཞིག་བྱེད། མཚོན་ཆ་ནི་ཞེ་སྡང་དང་ཞེ་སྡང་སྤྲོད་བྱེད་ཀྱི་ལག་ཆ་ཙམ་ལས་
གཞན་ཅི་ཡང་མ་མིན་ཏེ་ཐ་ན་མི་ཚེ་གཅིག་གི་བདེ་སྐྱིད་ཀྱང་བསྐྲུན་མི་ཐུབ།
བྱམས་དང་སྙིང་རྗེ། ཇི་འདྲའི་གསེར་མདོག་གིས་ཕྱུག་པའི་སྔོན་ཐོན་
བསམ་བློ་ཞིག བྱམས་དང་སྙིང་རྗེ་མེད་ས་ན། དཔལ་འབྱོར་དང་ཚན་རིག་
གི་འཕེལ་རྒྱས་ཀྱང་སྐྱེ་དགུའི་ཚེ་སྲོག་གཞོམ་པའི་རྡུལ་ཕྲན་འབར་མདེལ་ཙམ་ལས་



70
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
འདའ་ས་མེད། ནང་སེམས་རྒྱུད་ཀྱི་མཛེས་པས་དབུལ་ཚེ་ཞི་བདེའི་ཆེད་དུའང་
དམག་འཁྲུག་གི་འཁོར་ལོ་བར་མེད་སྐོར། སྒེར་སེམས་ཀྱི་ཚ་རླབས་འཕྱུར་དྲགས་
ཏེ་ས་འོག་ས་སྟེང་ས་བླ་ཐམས་ཅད་བཀང་ནས་ཡོད་པའི་དུས་མཐའ་འདིར་བྱམས་
དང་སྙིང་རྗེའི་གྲིབ་བསིལ་མེད་ན་བདེ་སྐྱིད་ཀྱི་འཚོ་བ་ཇི་ལྟར་རོལ། མཛེས་སྡུག་
གི་ཡང་རྩེ་དེ་ཉིད་ཁྱིམ་ཚང་གཅིག་ལ་ཡོད་ན་གནས་དེ་རུ་དགའ་སྐྱིད་ཀྱི་གླུ་སྐད་ལྷང་
སེ་ལྷང་། དེ་བཞིན་གྲོང་ཚོ་གཅིག་གམ་མི་རིགས་གཅིག རྒྱལ་ཁབ་གཅིག་
གམ་འཛམ་གླིང་ཡོངས། བྱམས་དང་སྙིང་རྗེ་མོད་ས་ན་དབུགས་ལྡན་ཐམས་ཅད་
འདྲ་མཉམ་ཡིན།
-
-



༄༅།།སྐད་ཆའི་ལང་ཚོ།
71
ནུབློ།
r1་
རྨIts，
་་་་་
་་་་
ཇ་ནི་ཕྱིའི་སྣོཝ་བཛིནa@gའི་ཇུཝཝཐུབྦཛ་ཛིཛ།
-སྤུན་ཆུང་བློ་བཟང་སྦྱིན་པ་སྒོ་མང་ནང་བསྟན་སློབ་
གླིང་དུ་ཞུགས་པའི་ངག་འཕྲིན་འབྱོར་རྗེས་བྲིས།
ནུ་བོ། ལོ་འདི་དག་གི་རིང་ལ་ང་དཔེ་མང་སྤུངས་པའི་མདུན་ཅོག་ལ་
འཁོར་ཏེ་ གནའ་དེང་མཁས་པའི་བརྩམས་ཆོས་ གང་མང་གི་བྲོ་བ་མྱོང་དུས།
གསེར་མདོག་གིས་བྱུགས་པའི་ལེགས་བཤད་གྲངས་མེད་ལས་མི་ཚེའི་རྡོག་དོན་གྱི་དེ་
ཉིད་མཐོང་ཞིང་། མཐོང་ཐེངས་རེ་རེར་ནུ་བོ་ཁྱོད་ད་དུང་རྒས་དྲགས་པའི་
བསམ་བློ་ཁྱུ་གཅིག་གི་ཁོར་ཡུག་ན་བྲན་དུ་ཡོད་པར་བསམ་ནས། སེམས་སྙི་མོ་
སྙིམ་པ་གང་བོ་རྨ་ཀླུང་བུ་མོར་བསྐུར་ཞིང་། ཡིད་སྐྱོ་བའི་ཁེར་གཞས་ཐར་ཐོར་
སྐར་མ་སྨེ་བདུན་ལ་ཡང་ཡང་བླངས།



72
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
དཀར་དམར་མེ་ཏོག་དཀྲིགས་པའི་སྐྱེད་ཚལ་ནས་བསུང་ཞིམ་འཐུལ་ཞིང་།
འབྲས་བཟང་བཅུད་ཀྱིས་མྱོས་པའི་སྦྲང་མའི་དཔུང་ཚོགས་ཟ་ཟིར་དབྱངས་རྟར་
བྲེལ་བའི་དུས་ཚིགས་ཤིག་ལ། འོད་དཀར་ལ་དུང་ཞིང་ཤེས་རིག་ལ་མོས་པའི་ནུ་
བོཁྱོད་ངས་ཡང་བསྐྱར་དྲན་བྱུང་། དྲན་སྟངས་འདི་ཕུ་ནུའི་དུང་བརྩེ་མིན་ལ།
ཡུལ་གྱར་བའི་སྨེང་སྐྱོའང་ཡིན་མི་སྲིད། ཁྱོད་དང་ཁྱོད་འདྲ་བའི་བཙུན་པ་ལོ་
ཆུང་མང་བོ་ཞིག ཁྱོད་དང་ཁྱོད་ལས་ལྷག་པའི་གཞོན་ནུ་རིག་བཟང་མང་བོ་
ཞིག་དོན་མེད་དུ་འཁུམ་ཞིང་བལྟས་བལྟས་ལ་རྒས་འགྲོ་བ་ཇི་འདྲའི་ཕངས་སེམས་
སྐྱེ་དགོས་པ་ཞིག ངས་འདི་ལྟར་དྲན་བཞིན་དྲན་བཞིན་སྤོབས་སེམས་མཐོན་
པོའི་རི་རྩེ་ ནས་ ཁྱོད་ ལ་ དྲན་ བསྐུལ་ནན་མོའི་ འཕྲིན་ ཡིག་ བདུན་ པ་བསྐུར།
འཕྲིན་ཡིག་བསྐུར་རྗེས་གཏན་དུ་མི་ཞུ་བའི་ང་ཚོའི་ཁོར་ཡུག་གི་འཁྱག་རོམ་དག་
དྲན་ཏེ་ང་ཧ་ཅང་དངངས་སྐྲག་གིས་འདར། །
ཆུ་མོའི་རླབས་རིས་ཀྱིས་དེད་པའི་སྡོང་ལོ་སེར་བོ་བོད་མིའི་ལས་དབང་
བཞིན་ཕྱོགས་མེད་དུ་ཁུར་འགྲོ་བའི་སྟོན་ཟླ་དགུ་བར། ངས་གོམ་སྟབས་གསར་
བ་ཞིག་གི་རྡོག་སྒྲ་ཐོས་བྱུང་། ནུ་བོ། ད་ནི་མི་ཚེའི་རྡོག་དོན་འཚོལ་བའི་དུས་
བཟང་རེད། གནས་དེ་ན་ལྔ་རིག་ རིན་ཆེན་དང་བོའི་དངོས་ གྲུབ་འཕྱུར།
རྣམ་གསུམ་སྒྱིད་ལུག་གི་སྒེག་མོས་བསླུ་ན་ཐོས་བརྩོན་ངེས་འབྱུང་གི་དཔའ་བོར་
དྲིས། ལྷན་སྐྱེས་ཤེས་རབ་ཀྱི་སྟོབས་རྩལ་ཞན་ན་བསགས་སྦྱང་སྨན་མཆོག་དང་
འབྲལ་མེད་ཀྱིས།
ནུ་བོ། མཇལ་འཛོམས་ཀྱི་དུས་ཚིགས་རེ་རེར། ངས་འགྲམ་རུས་



༄༅།།སྐད་ཆའི་ལང་ཚོ།
73
འཁྲུལ་འཁོར་ཟད་ཟད་དུ་ཁྱོད་ལ་ཡང་ཡང་གླེང་མྱོང་བ་མིན་ནམ། ཡབ་མེས་
ཚོའི་སྐུ་དྲིན། བཅུ་ཕྲག་རིག་པའི་བྱིན་རླབས། མི་ཚེའི་རིན་ཐང་། མི་
རིགས་ཀྱི་ལ་རྒྱ། གནས་གང་ཞིག་ནས་བྱ་བ་ཅི་བསྒྲུབས་ཀྱང་། ཤེས་རིག་ལ་
སྦྱང་བརྩོན་མེད་ན་ལག་ཟླུམ་དཔའ་བོ་འདྲ། གཞན་ཕན་གྱི་ལྷག་བསམ་མེད་ན་
གོར་མོ་རྡོ་དང་འདྲ། དེའི་ཕྱིར་བྱ་བཞག་ཡོད་ཚད་ལ་ཕྱོགས་ལས་རྣམ་རྒྱལ་གྱི་བ་
དན་བསྒྲེང་འདོད་ན། ད་ལྟ་རྟེན་འབྲེལ་དགུ་འགྲིག་གི་དུས་བཟང་རེད།



74
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
བཙུན་པའི་རད་ཚུགས།
བསུང་ཞིམ་སྤོས་སྤྲིན་ཆགས་པའི་ཁང་བཟང་ཡངས་པོར་བཅོས་མིན་ངེས་
འབྱུང་གི་དྲོད་ཁོལ་སྙིང་གར་སྒོམ་བཞིན། མི་མཇེད་འཇིག་རྟེན་གྱི་བདག་པོ་སྟེ་
དཔལ་མཉམ་མེད་ཤཱཀྱ་རྒྱལ་བོ་སྤྱི་གཙུག་བདེ་ཆེན་འཁོར་ལོའི་ ཏོག་ ཏུ་མཆོད།
མཚན་ལྡན་རྣལ་འབྱོར་མཁན་པོའི་སྤྱན་སྔར་སོ་ཐར་སྡོམ་ཁྲིམས་ཕྲ་རགས་ཀྱི་ར་
གུར་ལས་མི་འདའ་བའི་འགྱུར་མེད་དམ་བཅའ་ཐོག་མར་ཕུལ། སྲབ་འཇམ་ངུར་
སྒྲིག་གི་གོས་རྐྱང་སྐུ་ལ་གསོལ། ལྷན་སྐྱེས་གནག་སྣུམ་གྱི་སྐྲ་ལོ་དུམ་བུར་བཅད།
དེ་ནས་བཟུང་། “དམ་པ་རྣམས་ནི་ཁས་འཚེ་མི་བྱ་སྟེ། ། གལ་ཏེ་དཀའ་བའི་
ཁས་ནི་བླངས་གྱུར་ན། ། རྡོ་ལ་རི་མོ་བྲིས་པ་ཇི་བཞིན་དུ། ། ཤི་ཡང་གཞན་དུ་
བྱེད་པར་མི་འགྱུར་རོ། ། ” ཞེས་པའི་ལེགས་བཤད་འདི་དབྱངས་སུ་ གྱེར་
བཞིན། ། རྐྱེན་ཅི་དང་འཕྲད་ཀྱང་རུང་། གནས་གང་དུ་བཞུགས་ཀྱང་ཆོག
བཙུན་པའི་རང་ཚུགས་མི་འདོར་བའི་ངེས་དོན་དཔའ་བོ་ཁྱོད་ཀྱིས། ཉིས་བརྒྱ་



༄༅།།སྐད་ཆའི་ལང་ཚོ།
75
ལྔ་བཅུ་རྩ་གསུམ་གྱི་སྡོམ་ཁྲིམས་ཕྲ་རགས་མིག་འབྲས་བཞིན་སྲུང་ཞིང་སྐུ་སྲོག་ལས་
གཅེས་པར་མཛད་པས། རྒྱལ་བ་རྒྱལ་སྲས་རྒྱ་མཚོའི་ཐུགས་རྗེའི་ཀློང་ཡངས་ན་
ཁྱོད་ཉིད་འོད་དུ་འཚེར། དད་ལྡན་འགྲོ་བའི་སེམས་སྟེགས་སུ་ཁྱོད་ཉིད་ལྷུན་
གྱིས་གྲུབ། ངོམ“ཚུལ་ཁྲིམས་ལྡན་པའི་དགེ་སློང་འོད་དང་ལྡན”ཕྱིར་ནམ་ཡང་
འཇིག་རྟེན་གྱི་ཆེས་མཐོ་སར་བཞེངས་ཏེ་གཞན་ཕན་རིས་མེད་ཀྱི་འོད་དཀར་ཚེམ་
ཆེམ་སྤྲོ། །
བཙུན་པའི་རང་ཚུགས་རི་རྒྱལ་ལས་བརྟན་པའི་ཤཱཀྱའི་དགེ་སྦྱོང་ཁྱོད་ཀྱིས།
རྒྱལ་སྲས་ཚོ་གཟི་བརྗིད་ཀྱིས་ཕེབས་པའི་བཤུལ་ལམ་ཡང་དག་དེ་རྙེད་པ་ནས།
ས་ཆེན་པོའི་མཛེས་སྡུག་ཡོད་ཚད་ལ་ཆགས་སེམས་ཀྱི་རི་བོ་རྨང་ནས་བསྙིལ་ཏེ་
གཏན་དུ་མི་ནུབ་པའི་སེམས་ཀྱི་མཛེས་སྡུག་བཙལ། ལྷང་ལྷང་གླུ་སྐད་དང་སྙན་
འཇེབས་རོལ་མོའི་དགའ་སྟོན་ལ་རྒྱང་གིས་བསྐྱེད་དེ་བསྐལ་བརྒྱར་མི་འགག་པའི་
ཆོས་ཕུང་བརྒྱད་ཁྲིའི་དབྱངས་རྟ་བསླབས། ཞིམ་པའི་དྲི་བསུང་སྣ་ཚོགས་ལ་སྲེད་
ཞེན་གྱི་མེ་ལྕེ་འབར་བ་རྩད་ནས་གཞིལ་ཏེ་ཁྲིམས་གཙང་མ་ལ་ཡའི་བསུང་ངད་རྣལ་
མམགྲོན་དུ་བསུས། རོ་མཆོག་བརྒྱད་ལྡན་གྱི་ཞལ་ཟས་སྣུམ་པོའི་ཚོགས་འཁོར་
ལ་ཧབ་ཐོབ་ཀྱི་ངལ་བ་རིང་དུ་སྤངས་ཏེ་བསམ་གཏན་ཟས་གཅིག་དང་མེ་ཏོག་
བཅུད་ལེན་གྱི་གདམས་པ་བདག་གིར་མཛད། འཇམ་མཉེན་རེག་བྱ་ལས་རྙེད་
པའི་བདེ་དྲོད་དང་སིམ་པའི་ཚོར་བ་མངར་མོར་ཕྱིར་མི་ལྡོག་པའི་གྱེས་ཕྱག་ཕུལ་ཏེ་
ཉོན་མོངས་རྩུབ་རེག་གིས་མ་གོས་པའི་མཉེན་འཇམ་གསུང་གི་ལང་ཚོ་དང་བདེ་
ཆེན་ཡེ་ཤེས་ཀྱི་རེག་བྱའི་དངོས་གྲུབ་བསྟེན། ཨེ་མ་ཧོ་ངོ་མཚར་ཆེ། ཁྱོད་སྐྱེ་



76
༄༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
དགུའི་སྤྱི་གཙུག་ན་སྐྱབས་གནས་རྣམ་གསུམ་གྱི་ཡ་གྱལ་དུ་བཀུར་བ་ཟོལ་བསྟོད་
དང་འུད་བརྗོད་ཀྱི་དྲི་མས་མ་གོས་ཕྱིར་ནམ་ཡང་ལམ་སྟོན་གྱི་སྒྲོན་མེ་སེར་བོ་རེད།
སྲིན་པོ་མི་རུ་བརྫུས་པའི་བཤན་པ་ཚོས་ཉམ་ཆུང་གི་ཚེ་སྲོག་འཇོམས་དུས་
ཁྱོད་བྱམས་བརྩེའི་ཀློང་ཡངས་ནས་བཞེངས་ཏེ་མི་འཇིགས་སྲོག་གི་སྐྱབས་སྦྱིན་དང་
བོ་མཛད། བདེ་སྐྱིད་དང་འབྱོར་ཕྱུག་གཞན་གྱི་བང་མཛོད་ལས་འཚོལ་བའི་ཇག་
རྐུན་དག་འདུར་རྒྱུག་ལ་བྲེལ་དུས། བྱིན་ལེན་མ་བྱས་པར་ཞལ་ཟས་ཙམ་ཡང་མི་
གསོལ་བའི་དྲང་བདེན་རྒྱལ་སྲས་ཁྱེད་ཀྱིས་ལྷུང་བཟེད་ཕྱག་གིས་བསྐྱོར་ཏེ་འཁར་
གསིལ་གྱི་དབྱངས་རྟའི་ཁྲོད་ཞི་དུལ་བག་ཡོད་ངང་བསོད་སྙོམས་ལ་ཕེབས། ལས་
ཀྱིས་མཐོ་བ་ལྷ་མི་ནས་བོང་གིས་ཆུང་བ་སྲིན་བུ་ཡན་ཆོད། སྔོན་གོམས་བག་
ཆགས་བཙན་པོས་ནང་ནས་དེད་ཅིང་ལྷན་སྐྱེས་ཆགས་སྲེད་རང་མདངས་ཕྱི་རུ་
འཕོས་ཏེ་གཏིང་ཟབ་འཁོར་བའི་རྒྱ་མཚོ་འདི་བསྲུབ་པར་ཁྱོད་ལས་ང་བཟང་གི་
ཤུགས་རྩལ་འགྲན་དུས། བདེན་པ་བཞི་དང་རྟེན་འབྲེལ་ཡན་ལག་བཅུ་གཉིས།
ཚད་མེད་བཞི་དང་རྒྱུ་འབྲས་མན་ངག་བདུན་སོགས་ལ་དཔྱད་འཇོག་ཟུང་འབྲེལ་
གྱིས་སྐུ་ཚེ་རྫོགས་པའི་དྲང་སྲོང་དཔའ་བོ་ཁྱོད། འདི་སྣང་འཁོར་བའི་དགའ་
སྟོན་ལ་རྒྱབ་ཀྱིས་ཕྱོགས་ཏེ་ཐབས་ཤེས་ཟུང་འཇུག་གི་སྒྱུ་འཕྲུལ་ཀློང་ན་ཡང་ཡང་
རྩེན། ཕ་མགོ་བུས་གཡོགས་ཤིང་བུ་མགོ་གཞན་གྱིས་བསྐོར་ཏེ། རྫུན་དང་ཕྲ་
མ། ངག་འཆལ་ཚིག་རྩུབ་སོགས་ཀྱིས་ལྗགས་རྩལ་འགྲན་སའི་ས་སྒང་རིལ་མོ་
འདིར་ཁྲེལ་དང་ངོ་ཚའི་དབུ་འཕང་གླེང་ཐབས་མེད་དུས། རྫུན་དང་ཕྲ་མས་མ་
བསླད་པའི་ཁྱོད་ཀྱི་གསུང་སྒྲར་འགག་པ་མེད་པར། མདོ་རྒྱུད་དགོངས་དོན་ཟབ་



༄༅།།སྐད་ཆའི་ལང་ཚོ།
77
མོ་ལུང་རིགས་གཉིས་ལྡན་གྱི་རྐྱ་བར་ནས་དྲངས་ཤིང་། འགྲོ་བ་ཀུན་ལ་ཡང་དག་
ལམ་བཟང་སྟོན་པའི་སྒྲ་དབྱངས་འདི་ཅི་འདྲའི་སྙན་ཨང་། །
“འདོད་ཆུང་ཆོག་ཤེས” “ གཉོམ་ཆུང་ཚུལ་མཐུན” “དོན་ཉུང་བྱ་ཉུང་”
“ལྟོ་སྐྱ་གོས་ཧྲུལ”ཞེས་པའི་གདམས་ངག་དེ་དག་རྣམ་འདྲེན་ཟས་གཙང་སྲས་པོས་
ཁྱོད་ལ་བསྩལ། མཚན་སྙན་འདི་དག་སྤྱི་ཚོགས་འཚོ་བའི་ཁྲོད་ནས་ཁྱོད་ལ་ཐོབ།
ངོམ་ཡིན་ཏེ། ཁྱོད་ཕ་ཁྱིམ་དྲོད་མོ་ནས་ལམ་ལ་ཆས་ཤིང་ལྷིང་འཇགས་ཆེ་བའི་
དགོན་སྡེ་དང་དབེན་པའི་རི་ཁྲོད་དག་ཏུ་གནས་བཅས་པ་ནས། སྟོབས་དང་
མངའ་ཐང་། རྒྱུ་དང་འཁོར་བ། གཉེན་དང་མཛའ་གྲོགས། ཡོད་ཚད་ལ་
ཞེན་ཆགས་སྤངས་ཏེ་ཧ་ཅང་ཆོག་ཤེས་ཀྱི་གདམས་པ་ཟབ་མོའི་བདེ་དྲོད་བསྟེན།
ཁེ་དབང་དང་འགྲན་རྩོད་ཀྱི་ཆེད་དུ་མི་ཚེ་ཆུད་ཟོས་སུ་མ་བཏང་བར་གཉོམ་དུང་
དུང་གི་སེམས་རྒྱུད་ཆོས་དང་སྦྱར། ཕྱི་ཉན་ཐོས་ཀྱི་སྤྱོད་པ་ཚུལ་དང་མཐུན།
ནང་རིམ་གཉིས་ཀྱི་རྣལ་འབྱོར་ལ་མི་འཇིགས་དཔའ་བའི་ གདེངས་རབ་ ཐོབ།
ཆོས་བརྒྱད་སྒེག་མོའི་བཞིན་རས་ཀྱི་དཀར་ནག་འཚོ་མི་དགོས་པས་དོན་དང་བྱ་བ་
ཉུང་ཞིང་ལན་ཆགས་ཀྱི་བུ་ཕྲུག་མེད་པས་བརྩེ་ཆེན་ཟླ་བའི་འོད་ཞགས་རིས་མེད་
འགྲོ་བ་ཡོངས་ལ་སྙོམ་པོར་སྤྲོ། ནམ་ཡང་ཤ་ཁྲག་གི་ཚོགས་འཁོར་དང་དར་ཟབ་
ཀྱི་གཟབ་འཆོར་མེད་པར་ཟས་ངན་ངོན་དང་གོས་ཧྲལ་ཧྲུལ་ཙམ་ལ་བརྟེན་ཏེ་ཆེས་
མཐོ་བའི་ཞིང་བཀོད་ཀྱི་མཛེས་སྡུག་བློས་བསླང་བྱེད་བཞིན་ཡོད་པས། སོ་སྐྱེས་
ཆུ་བུར་མིག་གི་མཐོང་ལམ་དུ་ཁྱོད་རེ་ཞིག་ཉམ་ཆུང་གིས་བཞུགས་མོད། “ཆོས་
ཚུལ་བཞིན་བྱེད་པའི་སྐྱེས་བུ་དེ། ཕྱིའི་ཆ་ལུགས་ངན་ཡང་ཀུན་གྱིས་བཀུར”ངེས་



78
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
པའི་ལེགས་བཤད་ཇི་བཞིན། དམ་ཚིག་ལ་མངོན་ལྐོག་མེད་པའི་ངེས་དོན་དཔའ་
བོ་ཁྱོད། ཇི་སྲིད་བསྐལ་བ་མ་སྟོང་བ་དེ་སྲིད་དུ། སྐྱེ་དགུའི་སྤྱི་གཙུག་ན་
གདུགས་དཀར་བཞིན་འཁོར་ངེས་ལ། རྒྱལ་བ་རྒྱ་མཚོའི་ཐུགས་སྲས་ཟེར་བའང་
ཁྱོད་དང་ཁྱོད་འདྲ་བ་ཤ་སྟག་ལོས་ཡིན།



༄༅།།སྐད་ཆའི་ལང་ཚོ།
79
19
སྟོན་རླུད་ལྡིད་བའི་མཚན་མོ།
༡
ཕྱི་རོལ་ན་སྟོན་རླུང་འུར་འུར་ལྡིང་བའི་མཚན་མོ་ཞིག་ལ། བདག་ཁང་
ཆུང་ཀ་གཅིག་མའི་སྒེའུ་འགྲམ་དུ་ལངས་ཏེ་ཧ་ཅང་ཐང་ཆད་པའི་མིག་ཟུང་གཉོམ་
པོས་འབྲི་དེབ་དང་སྨྱུ་གུར་ཡུན་རིང་ཅེར་རྗེས་དབུགས་རིང་ཞིག་ངང་གིས་ཤོར། །
གསལ་ལྷང་ལྷང་གིས་གྲག་ཡོང་བའི་ཅོང་སྒྲར་ཉན་ན་སློབ་བུ་ཚོའི་དགོང་
མོའི་རང་སྦྱོང་ཡང་གྲོལ་རན་པ་རྟོགས་ཐུབ། ཅི་ཞིག་བོར་སོང་བ་ལྟ་བུའི་ཚོར་
སྣང་བཙན་པོས་སྨྱུ་གུ་ཐང་ལ་བཞག་སྟེ་རང་སྤྱིལ་གོར་མོའི་ཕྱོགས་བཞིར་ཞིབ་ལྟ་
ཐེངས་གཅིག་བྱེད་དགོས་བྱུང་། རྒྱབ་ཤའི་ཁ་མདོག་མི་གཅིག་པའི་དཔེ་དེབ་
དང་ཆོས་དཔེ་མང་ཙམ་དང་གཞན་བཀྲུས་ཟད་དུ་གྱུར་པའི་ཉལ་ཐུལ་སོགས་ཉེར་
མཁོའི་ཡོ་བྱད་ཙག་ཙིག་ཅིག་ལས་ཅི་ཡང་མི་འདུག རེད། གང་ཞིག་ནས་གྲ་
སྒྲིག་མེད་པར་མ་བོས་སྐུ་མགྲོན་ལྟར་སླེབས་ཤིང་ཁ་ཆེའི་ཚོང་པ་བཞིན་གནས་



80
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
འདིར་ཆགས་པའི་ང་རང་། ངོ་མ་གྲྭ་རྐྱང་རྐྱང་ཐག་ཆོད་པ་ཞིག་རེད། རང་གི་
ལྟོ་རྒྱབ་ལའང་འདང་རྒྱག་ཆེ་བ་ངས་ས་མཐོ་ཆུ་གཙང་གི་ཡུལ་གྲུ་འདིར་ཅི་ཞིག་གི་
ཟས་རིན་འཇོག་ཨང་། ངས་རང་ཉིད་ཀྱི་ཚུགས་ཀར་བལྟས་ཏེ་ཁེར་དགོད་སང་
ངེ་བ་ཞིག་བྱས་པས། སྒྲོལ་མའི་བཟླས་བརྗོད་ལ་བརྩོན་པའི་བྱི་ལ་དཀར་པོ་ཡང་
སྐྲག་ཐག་ཆོད་དེ་སྒེའུ་ཁུང་ལས་ཕྱི་རོལ་དུ་ལྡིང་སོང་། ལྡིང་ཤུལ་གྱི་སྒེའུ་ཁུང་ལས་
ཡང་བསྐྱར་སྟོན་རླུང་བསིལ་མོ་ཞིག་གཡུགས་བྱུང་།
བསམ་གཞིག་ཅི་ཙམ་བཏང་ཡང་ཁང་ཆུང་འདིར་ནུབ་ཟས་སྣུམ་པོ་ཞིག་གི་
རྒྱུ་རྐྱེན་མི་ཚང་བ་རང་ཉིད་ལ་གསལ་བས་དེའི་ཚབ་ཏུ་སྙན་ངག་ཅིག་འབྲི་དགོས་པ་
མིན་ནམ་སྙམ་བྱུང་། ཞིང་ཁམས་གང་ཞིག་ན་འཇོ་སྒེག་གིས་འཚོ་བའི་དབྱངས་
ཅན་མའི་བྱིན་རླབས་ཟབ་མོར་ཕྱིར་དྲན་རེ་བྱས་མོད། དྲ་མིག་ལས་ཤོར་ཡོང་
བའི་གྲང་རླུང་ནག་པོས་རས་རྐྱང་གྱོན་པའི་གྲྭ་རྐྱང་ང་ལ་བཟོད་མི་ཐུབ་པའི་འདར་
སིག་ཡང་ཡང་བསླངས་པས། དྲན་མི་འོས་པའི་དུས་རབས་ཀྱི་སྐྱོ་གར་འབའ་
ཞིག་ལས་ཅི་ཡང་མ་དྲན།
སྙན་དེབ་འགའ་མདུན་དུ་བླངས་མོད། ངོ་མ་བཤད་ན་ངས་ཀློག་མི་
འདོད་པ་ནི་དེང་དུས་ཀྱི་སྙན་དེབ་དང་དུས་དེབ་ཁག་ཅིག་ཡིན་ལ། དྲན་མི་
འདོད་པའང་ལ་རྒྱའི་ཁ་ཚར་སྤྲས་པའི་མེ་མདག་དེ་དག་རེད། དེ་ཚོས་ལབ་
བརྡོལ་སྨྲ་བའི་ནད་ཡམས་འདི་ཐོག་མར་གནའ་མཁར་ཟི་ལིང་ནས་ཧ་ཅང་མངོན་



༄༅།།སྐད་ཆའི་ལང་ཚོ།
ཆུང་གིས་མཆེད་ཡོང་བར་གྲགས་མོད། གོས་ལ་སྣུམ་ཞུགས་པ་བཞིན་བསམ་བློའི་
ཆ་རྐྱེན་ཞན་པའི་ཅལ་འགྲོག་པ་འགའ་ཞིག་མིག་རྡེབ་ཙམ་གྱི་རིང་ཕྱི་རལ་ནང་རལ་
དུ་གྱུར་བས་སྙན་ངག་དམ་པའི་གཟི་དཔལ་ལ་གཏོར་བཤིག་ཐེབས་ཟིན། གཏོར་
བཤིག་ཐེབས་ཟིན་པའི་གཡུལ་ས་འདིར་ངས་དབྱངས་རྟ་གང་ཞིག་གི་པི་ཝང་དཀྲོལ།
སྐྱུར་ཞོག ལྷོད་ཀྱིས་མི་བཞུར་ན་བཙན་གྱིས་བཙུར་དགོས་དོན་ཅི་ཞིག་ཡོད།
༥
བདག ནུབ་ཟས་དང་གྲོགས་མོ་མེད་པའི་བདག དཔོན་པོ་ཚོའི་ལྐོག་
བརྔན་ལ་ཚིག་པ་ཟ་ཞིང་མཚོ་བྱུང་མའི་བརྩེ་འདང་ཡང་ཡང་དྲན་ཏེ། སྟོན་ཞག་
གཅིག་ལ་སེམས་པ་དམར་བོར་སྙན་ངག་གང་མང་གི་སྐྱ་ཐིག་བཏབ་ཀྱང་། ཕོ་ལོ་
སུམ་ཅུ་མེ་ལ་བསྲེགས་ཟིན་པའི་འགྱོད་གདུང་དང་། དངོས་བཏགས་སྙན་ངག་
ལ་དབྱེ་ཞིབ་མི་ཤེས་པའི་ཁྲིམས་དཔོན་ཏེ་ཀློག་མཁན་ཚོའི་ནོར་འཁྲུལ་ལ་འཁང་ར་
བརྩི་བཞིན་ཞོགས་པའི་སྐྱ་རེངས་ལྷ་མོར་འཁྱུད་དེ་ངུ་ཤུམ་ཐེངས་གཅིག་བྱས།
འོ། ཞོགས་སྦྱོང་ལ་འཚོགས་པའི་ཅོང་སྒྲ་གྲག་ཡོང་། ཕྱི་རོལ་ན་ད་དུང་སྟོན་
རླུང་གཡུག་གིན་འདུག
༢༠༠༣. ༡༠.༢



82
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
%
E
/z
/
[llit
འབྲུ་དྲུག་སྔོན་མོའི་འབྱུང་གནས།
སྟོད་མངའ་རིས་ཡུལ་ནས་ཉི་ཟེར་བཞིན་ཆད་དེ་ཡོང་བའི་ཚོ་ཁག་ཅིག
རྔ་ཟླུམ་འཕྲེད་དུ་ཉལ་འདྲའི་རི་ལུང་གཤོང་གསུམ་ན་མཎྜལ་ལྟར་ཆགས་ཤིང་ཨ་
ལོང་བཞིན་བརྒྱུད་མར་འཁོར་བས། མངའ་བ་ནས་རྔ་བར་འགྱུར་སྐད་ཀྱི་ཐ་
སྙད་ཅིག་རྔ་ཀླུང་སྔོན་མོའི་འགྱུར་ཁུགས་དང་བསྡོངས་ཏེ་ཕྱོགས་མེད་དུ་ཆས།
རྔ་ལྗོངས། འབྲུ་དྲུག་སྔོན་མོའི་འབྱུང་གནས། ཕྱི་འབྱོར་ཕྱུག་གི་
གཏེར་བརྒྱ་བརྡོལ་ཡང་། ནང་ཤེས་རིག་གི་བཀྲག་མདངས་ཧ་ཅང་མག་མོག་ཏུ་
འཚེར་བས། བགྲང་བྱ་སྟོང་ཕྲག་གི་བགྲོད་ལམ་གྱ་གྱུ། གཉོམ་ལ་ཐུང་བའི་
གོམ་སྟབས་གཅིག་གིས་ཡང་ཡང་གཞལ་ཚེ། རྩེད་ར་ཆུང་ཆུང་ཞིག་གི་ཟློས་གར་
ཙམ་ལས། འབྲིང་བྲེ་ལོའི་རྭ་རྩེད་ངོམ་སའི་ལོ་རྒྱུས་ཀྱི་མེ་ལོང་དང། སེང་དར་
མའི་གཡུ་རལ་གསིག་པའི་མཁས་མང་འདུ་འཚོགས་ཀྱི་དབུས་ན། སུ་ཞིག་དཔའ་
བོའི་འགྱིང་སྟབས་དང་རྡོ་རྗེ་དཀྱིལ་དཀྲུང་གིས་བཞུགས་མྱོང་ཨང་།
འོན་ཏང་། ད་ལྟ་གནས་འདི་ན་དཔྱིད་ཀྱི་དཔལ་མོ་ལྟར་རྒྱས་བཞིན་པ།



༄༅།སྐད་ཆའི་ལང་ཚོ།
གསར་སྐྱེས་གཞོན་ནུ་ཕོ་མོའི་བློ་དང་ལང་ཚོ་ཡིན་ལ། ལྷོག་ལྷོག་འཕར་ལྡིང་གི་
ཁྲག་རྩ་མི་ནོན་པ་མ་བཅོས་སེམས་ཀྱི་ལ་རྒྱ་མཐོན་པོ་རེད། གཞན་ཡང་ཀླུ་རྒྱལ་
འཇོག་པོའི་གཏེར་བརྒྱའི་སྒོ་འཕར་ཕྱེས་པའམ། རྨུགས་འཛིན་དབང་བོའི་
གཡང་གི་དངོས་གྲུབ་བརྙེས་འདྲའི་དོན་མཐུན་པ་མང་བོས། ཡར་ལུང་རྟོགས་
བསྟན་པ་སྤེལ་བའི་མཆོད་ཚོགས་ཕུལ། མར་དབུལ་བོའི་ལྟོགས་སྐོམ་སེལ་བའི་
སྦྱིན་གཏོང་མཛད། ཆུ་བོ་རབ་མེད་ལ་གསེར་ཟམ་འཕངས། རི་ཀློང་ལམ་
མེད་ལ་ལམ་ཆེན་བཏོད། མི་རིགས་སློབ་གསོ་དར་སྤེལ་ལ་ཐེབས་རྩ་ཕུལ།
གངས་ལྗོངས་རྩོམ་རིག་དར་རྒྱས་ལ་འགྲན་ཚོགས་བཙུགས། མདོར་ན“ཁྱིམ་
བདག་མགོན་མེད་ཟས་སྦྱིན” གྱི་སྤྱོད་པ་བདག་གིར་བཞེས་པས“རྔ་ལྗོངས་ཚོང་
བའི་སྙིང་སྟོབས”དང་ལ་རྒྱ་མཐོན་པོ། “རྔ་ལྗོངས་ཚོང་བའི”གཞན་ཕན་དང་
ལྷག་བསམ་དཀར་བོ། གདོང་དམར་བོད་པ་ཚང་གི་ལོ་རྒྱུས་ཀྱི་རྡོ་རིང་ངོས་ན།
འོད་ཅིག་གེར། གསལ་ལྷང་ངེར། ནམ་ཡང་བསུབ་མེད་རྟག་བརྟན་གྱི་རྡོ་
རྗེའི་རི་མོར་བཞེངས་ནས་ཡོད། །
སྐབས་སྐབས་སུ། ཡུལ་གྲུ་འདིའི་འུར་ཟིང་མངར་བོ་ཞིག་གིས། ངའི་
སེམས་པའི་གཏིང་སར་སྨྲ་བསམ་བརྗོད་འདས་ཀྱི་ཚོར་འདུ་རེ་སྟེར་གྱིན་འདུག
དུས་རབས་ཉི་ཤུའི་ཤོག་ལྷེ་ཕར་ལ་སློག་དུས་ཀྱང་། ཉལ་སྟངས་གཅིག་པའི་
（ འབྲོང་ཁྱུ་སྟུག་པོ་གྱ་གྱུའི་ལམ་ཕྲན་དེད་དེ་རྫ་ལ་གཤར། ད་དུང་རྭ་རྩེ་ན་གཟའ་
རྒོད་ཐོག་འདྲ་བ་ཞིག་གི་བྱིན་མཐུ་འབར་སྙམ་བྱེད། །
རྔ་ལྗོངས་ཀྱི་དབེན་འཇགས་དཀྲོགས་པའི་ཁུ་བྱུག་ཇེ་མང་ནས་ཇེ་མང་དུ་



༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
འགྲོ་བཞིན་ཡོད། ཁུ་བྱུག་དག་གི་མགྲིན་པར་ཚངས་དབྱངས་དྲུག་འགྱུར་གྱི་
དངོས་གྲུབ་རང་འབབ་བྱེད་པར་ཤོག རྔ་ལྗོངས་ཀྱི་མཐོང་ལམ་སྒྲིབ་པའི་སྤྲིན་པ་
ནག་པོ་དང་ན་བུན་སྟུག་པོའི་ཚོགས། རྟོགས་སད་རྣལ་མའི་རླུང་ཤུགས་ཀྱིས་
ཕྱོགས་མཐར་སྤྲོད་ཀྱིན་མཆིས། རྟོགས་སད་ཀྱི་རྒྱབ་ལྗོངས་ན་གཟུར་གནས་
མཁས་པའི་མཁྱེན་དཔྱོད་དང་། དཀར་ཕྱོགས་སྐྱོང་བའི་ལྷ་ཚོགས་ཀྱི་འཕྲིན་ལས་
མྱུར་བར་སྨོན། །
འབྲུ་དྲུག་ནས་ཀྱི་རྦ་རླབས་འཕྱུར་ས་འདི་ནས། གཤོག་རྩལ་རྒྱས་པའི་
འདབ་ཆགས་མང་བོ་རྒྱང་རིང་དུ་འཕུར་རྗེས། འཁྱག་རླུང་གི་རྩུབ་རེག་ཧ་ཅང་
རྣོ་ཡང་། ཕ་ཡུལ་གྱི་སོ་སྲུང་བ་ཚོ། ཁྲོ་ལྕགས་ཀྱིས་བཞེངས་པའི་ལོ་རྒྱུས་ཀྱི་རྡོ་
རིང་ཡིན་དགོས།



༄༅།།སྐད་ཆའི་ལང་ཚོ།
85
སྐདgaཛི@arིད་དུ།
རྔ་བའི་བོད་ཡིག་སློབ་འབྲིང་གི་དགེ་སློབ་ཡོངས་ཀྱི་རེ་བ་ལྟར་མི་རིགས་སློབ་
གསོའི་སྐོར་ལ་གཏམ་བཤད་ཅིག་བྱེད་ཁུལ་བྱས་རྗེས་བྲིས།
སྐད་ཆ་འདི་ཚོའི་ཆེད་དུ། ང་ཅག་གིས་འབད་ཅིང་བརྩོན་འོས་ལ་བརྩོན་
ནས་ཀྱང་དམིགས་ཡུལ་ངོ་མར་སླེབ་དགོས། སྐད་ཆ་འདི་ཚོའི་ཆེད་དུ། རང་
ཉིད་ཀྱི་ཡོད་ཚད་མར་མེ་ལྟར་ཕྱི་འབར་ནང་འབར་བྱེད་ཐུབ་ལ། ས་སྨྱུག་བཞིན་
ཕྱི་ཟད་ནང་ཟད་བྱེད་ཐུབ་པར་ཞུ། །
ང་དང་ཁོ། ད་དུང་ཁྱོད། སྐད་ཆ་འདི་ཚོའི་ཆེད་དུ། འཚོ་ངེས་ལ་
འཆི་ཡང་ཡོད་པར་སྨོན། འཆི་ཁའི་སྐད་ཅིག་མ་དེར་ཡང་སྐད་ཆ་འདི་དག་ཤེད་
ཀྱིས་གླེང་ན་བསམ། །
གསལ་བོར་བཤད་ན། ང་ཚོ་སྐད་ཆ་འདི་དག་གི་རམ་དཀྲོལ་བ་གཤའ་མ་
ཞིག་ཡིན་དགོས་པ་ལས། ཨ་ཕའི་གསེར་ཕོར་གཅོག་པའི་བསམ་མེད་ཀྱི་རིགས་



86
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
དེ་ཡིན་ན། ངོ་ཚ་དང་ཕམ་ཁ་རི་ལས་ལྕི། མཚོ་ལས་ཟབ།
སྐད་ཆ་འདི་ཚོའི་ཆེད་དུ། ངས་སྡུག་བསྔལ་དང་བརྙས་བཅོས། འཕྱ་
སྨོད་དང་ངལ་དུབ་ཆེས་མང་བོ་ཞིག་མྱོང་བར་འདོད། ཁྱེད་ཅག་ཀྱང་། ང་
ལས་ལྷག་པར་ཅི་ཡང་བཟོད་ལ་གང་ཡང་སྤོབས་པའི། མཆོང་སྐྱོད་པ་ཏག་ཏག་
ཡིན་ན་ཅི་འདྲའི་སྐྱིད། ཅི་འདྲའི་སྐྱིད། །
སྐད་ཆ་འདི་ཚོའི་ཆེད་དུ། ངང་རྒྱུད་རྨ་ཀླུང་ལས་རིང་ལ་ཡིད་ཆེས་རི་
རྒྱལ་ལས་བརྟན་པ་ཞིག་ཅིས་ཀྱང་ཡོད་དགོས།
སྐད་ཆ་འདི་ཚོའི་དགེ་མཚན། འབྱུང་འགྱུར་ལོ་རྒྱུས་ཀྱིས་དལ་བུར་ཀློག་
དུས། ང་ཚོའི་རུས་རྐང་ནའང་བཅུད་ཅིག་ཡོད་པའི་རྟགས་རེད་ལ། བགྲོད་
ཤུལ་གྱི་རྐང་རྗེས་རེ་རེའང་མུ་ཏིག་དང་ཆུ་ཤེལ་གྱིས་དཔར་ཡོད་ཅེས་བཤད་ཀྱང་།
ཆེས་འོས་ཤིང་འཚམ་ལ་ཆེས་ཆེར་དོན་སྙིང་ལྡན།



༄༅།།སྐད་ཆའི་ལང་ཚོ།
87
-
-
--
སྐྱུཛ་qqབqqཞུད་ཡུཏྟིལབྦྷ།
སྐད་ཅིག ཐང་ཅིག ཡུད་ཙམ། སྐར་ཆ་དང་སྐར་མ། དུས་
ཚོད་དང་ཉིན་ཞག ཟླ་བ་དང་ལོ་འཁོར། མྱུར་སྟབས་ཀྱིས་སླེབས་ཤིང་འཁྱུག་
འཁྱུག་གིས་བཞུད་འགྲོ་བས། གོམ་སྟབས་གཅིག་གམ་མིག་རྡེབ་རེ་རེའི་བར་
གླགས་ནས། རྙེད་དཀའ་དོན་ཆེར་གྲགས་པའི་གསེར་མདོག་གི་ཚེ་སྲོག་དག་
མཐོ་དམན་དང་དབུལ་ཕྱུག་མེད་པར། མཆོད་སྟེགས་ན་འཚེར་བའི་མར་མེ་
བཞིན་ཆ་ཤས་ཡང་ཤས་ཀྱིས་ཟད་དང་འཛད་བཞིན་འདུག་ལ། སླད་མར་ཡང་
དེ་དང་དེ་འདྲའི་བཞུད་སྟངས་མགྱོགས་པོ་ཅིག
ཕྱིར་འོང་མེད་པའི་ལོ་ཟླ་དེ་དག་གིས། ཡིད་བཞིན་ནོར་བུ་ལྟར་འདོད་
དགུའི་དངོས་གྲུབ་བསྩལ་མྱོང་ལ། འཕྱོན་མའི་འཛུམ་བག་ལྟར་བསླུ་བྲིད་ཀྱི་
གཡང་སར་ཡང་ཁྲིད་མྱོང་། ཆུ་ལ་ཆུ་བཞག་པའམ་ལུས་དང་གྲིབ་མ་འགྲོག་པ་
བཞིན། ཚེ་སྲོག་རྣམས་དང་ངོ་བོ་དབྱེར་མེད་དུ་འདྲེས་པའི་ལོ་ཟླ་འདིས།
དོན་ལྡན་བྱ་བཞག་གི་རྒྱལ་མཚན་སྲིད་པའི་མཐོངས་ཡངས་སུ་སྒྲེང་བཞིན་འདུག་ལ།



88
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
ཡིད་ཕམ་དང་སྐྱོ་གདུང་གི་ཟློས་གར་ཡང་གང་མང་འཁྲབ་ཀྱིན་འདུག ང་ཚོའི་
རྐང་རྗེས་རེ་རེ་རྗེས་འདེད་ཀྱིས་སླེབ་ངེས་པའི་ལོ་ཟླ་མང་བོས། རྟག་བརྟན་ཐེར་
ཟུག་གི་ཕྱག་རྗེས་མཐོན་པོ་ཇོ་མོ་གླང་མའི་མཆེད་ཟླར་བསླང་ངེས་ལ། མཐའ་
ཀླས་རྒྱ་མཚོ་ཁྲག་གིས་སྦགས་པའམ་ས་ཆེན་སྒལ་གཞུང་ཕྱེད་མར་གཏུབ་པའི་
འཇིགས་སྣང་ཡང་སྟེར་སྲིད། མཐར་གཏུགས་ན། དེ་དག་ཐམས་ཅད་ལོ་ཟླའི་
ཁོལ་བོའམ་རྒྱལ་བོར་གྱུར་བའི་རྩ་ཆེན་སྲོག་ཆགས་ཚོའི་བླང་དོར་རྣམ་དཔྱོད་དང་
རྩོལ་སྒྲུབ་མཆོག་དམན་ལ་རག་ལས་འདུག
བསྟར་ཕྲེང་སྒྲིག་པའི་ཁྲུང་ཁྲུང་གི་ཁྱུ་ཚོགས་ལྷོ་རོང་མོན་ལ་འཕུར་ཡང་ཕྱིར་
འོང་གི་དུས་ཚོད་ཡོད་ལ། གསེར་མདོག་ཟེགས་མ་འབར་བའི་ཉི་གཞོན་དེ་ནུབ་
རིའི་ཕང་བར་གཟིམས་ཀྱང་སང་ཉིན་གྱི་སྐྱ་རེངས་སྒེག་མོས་ཡང་བསྐྱར་བསུ་ངེས།
འོན་ཀྱང་། ང་ཚོའི་ཚེ་སྲོག་གིས་གཞལ་བའི་ལོ་ཟླ་དང་དུས་ཚོད་དེ་དག ཕྱིར་
མིག་ཅིག་གམ། ངང་སྒུག་ཙམ་ཡང་མེད་པར། རྐང་རྩེ་ནས་ཆས་ཤིང་སྤྱི་
གཙུག་ནས་འཕུར་འགྲོ་བར་བསམ་ན། བྱ་རྫོགས་ཀྱི་སྐད་ཅིག་མ་གཅིག་ལའང་
བྱ་བཟང་གི་དྲན་ཤིང་བརྟན་པོ་རེ་ཅིས་ཀྱང་འཛུགས་འོས།
འགྲོ་འོང་དང་སྐྱེ་འཇིག་མང་བ་ལས་ས་ཆེན་པོ་འདིའི་རང་གཤིས་ལགས་
མོད། འགྲོ་འོང་གི་སྟངས་སྟབས་བར་ནས་ཟིན་མེད་འཇའ་ཚོན་བསྙེགས་ན་བླུན་
ཞིང་ནོངས། དུས་ཚོད་ཀྱི་ཐག་སྒྲའི་ཁྲོད་ནས་སྦུག་འཐུམ་གཉིད་དབང་དུ་ཤོར་
ན་འགྱོད་ཅིང་ཕངས། །
ངོམ། ང་ཚོས་དུས་ཚོད་སྒུག་ཀྱང་། དུས་ཚོད་ཀྱིས་ང་ཚོ་མི་སྒུག་པ་ནི་
ཇི་འདྲའི་སྙོམ་ཐབས་མེད་པའི་བཀོད་སྒྲིག་ཅིག་རེད་ཨང་།



༄༅། །སྐད་ཆའི་སྤྱི་འགྲོས།
་་་་་་་་་་་་་་་་་་་་་་་་
-
སྒྱུརྩལ་དང་སྒྱུ་རྩལ་གླེང་བའི་འཇིག་རྟེན་ཟླུམ་པོ། ནམ་ཡང་
སྒྱུ་རྩལ་བ་འབའ་ཞིག་གིས་དབང་བསྒྱུར་དང་རོལ་མྱོང་བྱེད་ཀྱིན་འདུག་
མོད། སྤྱི་འགྲོས་དང་སྤྱི་བབ་ཀྱི་སྐད་ཆ་དེ་དག མཐོ་དམན་བར་
གསུམ་དང་རྒན་དར་གཞོན་གསུམ་གྱི་ངག་སྒོར། ལྷུག་ལྷུག་གིས་
འབབ་པའི་དབྱངས་རྟ་གསལ་བོ་ཞིག་སྟེ། མྱོང་ན་བུ་རམ་ལས་མངར་
ཞིང་ཉན་ན་པི་ཝང་ལས་སྙན་པ་ཞིག་མ་རེད་དམ།



90
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
ཨ་མའི་བྱམས་བརྩེ།
-རྒྱལ་སྤྱིའི་ཨ་མའི་དུས་ཆེན(5. 13)ཉིན།
ཨ་མའི་བྱམས་བརྩེ་བདུད་ རྩི་ ལས་ ཞིམ་ཞིང་ ཤེལ་ དཀར་ ལས་ འཇམ།
སྣོད་བཅུད་ཚངས་པས་བསྐྲུན་པར་མངོན་རྗེས་ཚད་མའི་རྒྱབ་ལྗོངས་མེད་ལ། ང་
དང་ཁྱོད་ཀྱི་འཚར་ལོངས་རང་བྱུང་ལྷུན་གྲུབ་ཏུ་འདོད་པའང་ནོར་འཁྲུལ་རེད།
གནས་ལུགས་རྗེན་པ་ཞིག་དང་བསམ་གཞིག་གཤའ་མ་ཞིག་གི་གོང་ཁ་ནས་ལྷོད་
ཀྱིས་བལྟས་ཚེ། ཨ་མ་ཁོ་ན་འཇིག་རྟེན་བསྐྲུན་པའི་བྱེད་པོ་དང་ང་ཅག་སྐྱོང་བའི་
དངོས་རྒྱུར་མཐོང་བྱུང་། “བུད་མེད་གནམ་གྱི་ཕྱེད་ཡིན” ཟེར་བ་ལས་ཨ་མ་
གནམ་གྱི་ཕྱེད་ཡིན་ཞེས་བརྗོད་ན་གནས་ལུགས་སྟོང་གི་མཁར་རྫོང་བརྟན།
རྟེན་གྱིས་མཐོ་བ་ལྷ་དང་མི། ལས་ཀྱིས་དམན་པ་རི་སྐྱེས་དང་འདབ་
ཆགས། མདོར་ན་རང་བདེ་རང་སྐྱིད་ཀྱི་སྨོན་པ་ལྷོད་མ་མྱོང་བའི་དབུགས་ལྡན་
སྐྱེ་འགྲོ་ཡོད་དོ་ཅོག་རང་རང་ཨ་མའི་བྱམས་སེམས་ཀྱི་པང་ཁུགས་ན་བག་ཕེབས་
སོས་དལ་གྱིས་རྩེས་ཤིང་མཁོ་དགུའི་ལོངས་སྤྱོད་རང་འགྲུབ་ཀྱི་དཔལ་ལ་སྤྱོད་བཞིན་



91
༄༅།།སྐད་ཆའི་སྤྱི་འགྲོས།
གནའ་སྒྲུང་ཐན་ཐུན་གྱི་རྨི་ལམ་ལ་ལྷོད་ཀྱིས་རོལ་ཚེ། ཉེ་ས་ན་གྲང་ལྟོགས་ཀྱི་སྡུག་
བསྔལ་དང་རིང་ས་ན་བཙན་གཉོམ་གྱི་འཇིགས་སྐྲག་ཅིག་ཀྱང་ཡོད་མ་མྱོང་བ་ཨ་
མའི་གཅེས་སྐྱོང་གི་མུ་ཁྱུད་དཀར་བོས་ཡུགས་གཅིག་བསྐོར་བ་ལས་གཞན་དུ་ཅི།
དབུལ་ཕྱུག་དང་མཐོ་དམན། བདེ་སྡུག་དང་བཙན་གཉོམ་སོགས་ཡོད་
ཚད་ཆ་མི་མཉམ་པའི་འཇིག་རྟེན་འདིར། རྐང་གཉིས་མི་ཞིག་ཡིན་ཕྱིན་འཚོ་
སྟངས་དང་བསམ་པའི་འཁྱེར་སོ་ཐ་དད་རེ་ཡོད་སྣང་ཡང་སོ་སོའི་སེམས་ཁུངས་ན་
ཨ་མའི་བཀའ་དྲིན་མར་ལོ་བཞིན་ཉར་ཡོད་ངེས། །
ཨ་མའི་མཛེས་སྡུག་གི་ལང་ཚོ་མེ་ཏོག་འདྲ་བོ་བུ་ཕྲུག་ཚོའི་ཆེད་དུ་ཕུལ་ཞིང་།
ཕྲ་ལྡེམ་གྱི་སྐུ་ལུས་སྨྱུག་མ་འདྲ་བོ་བུ་ཕྲུག་ཚོའི་ཆེད་དུ་འཁྱོག་ཅིང་སྒྲུར་བས་བརྩེ་བ་
མཐའ་མེད་རྒྱ་མཚོར་འཕོས། བཀའ་དྲིན་རི་རྒྱལ་ལྷུན་པོའི་སྤུན་དུ་བཞེངས་པ་
ནམ་ལངས་ཉི་ཤར་གྱི་ཚུལ་དུ་མཆིས་མོད། ཐོག་མ་མི་རྙེད་པའི་གྲུ་ག་ཞིག་ནས་
འཚོ་སྟངས་སྣ་ཚོགས་ཀྱི་ཟློས་གར་འཁྲབ་བཞིན་འོང་སྟེ། སེམས་ངོ་ན་ཨ་མའི་
བྱམས་ སེམས་སྒོམ་མཁན། ལུས་སྟེང་ནས་ ཨ་མར་དྲིན་ལན་མཇལ་མཁན།
ངག་ལམ་ནས་ཨ་མར་བསྟོད་དབྱངས་འབུལ་མཁན་གྱི་བུ་ཕྲུག་ཀྱང་ས་ཡི་རྡུལ་ཕྲན་
དང་ནམ་མཁའི་སྐར་ཚོགས་བཞིན་གྲངས་མཐའ་མི་ཟིན་པས་ཨ་མ་ཚོས་ཀྱང་དགྱེས་
འཛུམ་གྲོལ་ཆོག་ཆོག་རེད། །
ལྷག་པར་དུ་ཨ་མ་ཚོའི་དབུ་འཕང་མཐོ་བའི་དུས་བཟང་སྟེ་ཟླ་ལྔ་བའི་ཚེས་
བཅུ་གསུམ་དུ་སླེབས་པའི་ཉིན་ཞིག་ལ། བྱམས་ལྡན་ཨ་མའི་ཟད་མཐའ་མེད་
པའི་གཟི་འོད་དཀར་བོ་ཀེ་རི་སི་རྒྱལ་ཁབ་ནས་འཕྲོ་འགོ་བརྩམས་ཟེར། དུས་དེ་



92
92 ༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
ནས་བཟུང་ཨ་མའི་བྱམས་སེམས་ཀྱིས་ཁྱབ་པའི་ས་སྒང་རིལ་མོ་འདིའི་འཁོར་ཕྱོགས་
དང་བསྡོངས་ཏེ“ ཨ་མའི་དུས་ཆེན”གྱིས་ཀྱང་འཛམ་གླིང་གཡས་བསྐོར་བྱས་པས།
དུས་རབས་ཉི་ཤུ་བ་ཐག་ཐག་སྐར་ཆ་རེ་རེས་དེད་དེ་སླེབས་དུས“རྒྱལ་སྤྱིའི་ཨ་མའི་
དུསཆེན” གྱི་མཛད་སྒོ་ཆ་ཚང་ཞིག་ཏུ་གྲུབ། ཉིན་འདིར་ཆེ་བ་རྒྱལ་ཁབ་ནས་
ཆུང་བ་ཁྱིམ་གཞིས་རེ་རེར། རླབས་ཆེན་གྱི་ཨ་མ་རྣམས་ལ་བཀའ་དྲིན་ཞུ་བའི་གླུ་
དབྱངས་སྙན་འཇེབས་ཀྱིས་གྲག་འོང་ཞིང་། གཅམ་བྲལ་བསྟོད་ཚིག་གི་རྣ་རྒྱན་
གང་མང་འདོགས་ཀྱིན་མཆིས་ལ་འདོགས་ཀྱང་འོས།
དུས་རབས་འཁོར་ཕྱོགས་ཀྱི་ལམ་སྣེ་མ་ཟིན་པའི་གངས་རིའི་བུ་ཕྲུག་ཚོ་
དཀར་ནག་ཕྱུགས་རྗེས་དང་གསེར་མདོག་ཞིང་ཁ་ན་བྲེལ་འཚུབ་འཚུབ། ངེས་
འབྱུང་དངོས་བཏགས་ཀྱི་གུར་ཁྱིམ་ན་ལྷོད་ཅིག་གེར། དུས་ཆེན་འདིར་གངས་
རིའི་མ་ཡུམ་རླབས་ཆེན་ཚོར་བསྟོད་དབྱངས་སྙན་མོ་ཞིག་ཀྱང་འབུལ་རྒྱུ་བརྗེད་
འདུག་པ་འདྲ། རླབས་ཆེན་གྱི་གངས་རིའི་མ་ཡུམ་ཚོ། ཐུགས་སྐྱོ་མ་གནང་
དང་ངས་དྲི་མེད་དྭངས་གཙང་གི་ཁ་བཏགས་གསེར་འོད་ཆེམ་ཆེམ་གྱི་སྨྱུག་རྩེར་
བཏེགས་ཏེ་ཁྱེད་ཅག་ལ་རྟེན་འབྲེལ་ཞུ་བཞིན་ཡོད། ང་ཚོའི་བུ་རབས་ཚ་རྒྱུད་ཨ་
མར་དུང་ཞིང་བརྩི་མཐོང་གཞན་ལས་ལྷག་པ་མངོན་སུམ་ཡིན། མདོ་རྒྱུད་རྒྱ་
མཚོའི་གླེགས་བམ་ཁྲོད་ཨ་མའི་བཀའ་དྲིན་རྒྱུ་འབྲས་མན་ངག་བདུན་གྱི་གཉིས་པར་
བགྲངས། གླུ་ལེན་གར་རྩེད་ཀྱི་འགྱུར་ཁུགས་དང་སྟངས་སྟབས་རེ་རེར་ཨ་མར་
བསྟོད་གླུ་མང་ཞིང་ཨ་མར་གུས་པའི་ཉམས་འགྱུར་གསལ། ད་དུང་ང་ཚོས་ཡོད་
ཚད་ལ་བྱམས་དང་སྙིང་རྗེ། སྦྱིན་དང་བཟོད་པ་སོགས་བཅོས་མིན་དུ་སྒོམ་ཞིང་



༄༅།།སྐད་ཆའི་སྤྱི་འགྲོས།
93
ཕངས་མེད་ཀྱིས་གནང་བ་དང་། འདི་ཕྱི་གཉིས་ལས་ཕྱི་མ་གཙོ་བོར་འཛིན་དོན་
ཡང་གཞི་རྩ་ཁྱེད་ཅག་ལ་བཀའ་དྲིན་ངོ་མ་ཞིག་གཞལ་ཐབས་སུ་ཐུག་ཡོད། །
གཞན་ཕན་བྱང་སེམས་ཀྱིས་ཕྱུག་པའི་མ་ཡུམ་ཚོ། ད་དུང་ཞིབ་ཏུ་
དགོངས་དང་གནས་ལུགས་ངོ་མ་འདི་ལྟར་མཆིས། བན་ཆུང་དབེན་དགོན་དུ་
བཞུགས་དོན། བུ་ཆུང་ཕྱུགས་རྗེས་ནས་རྒས་དོན། བུ་མོས་རྒྱུས་མེད་གནས་
ཡུལ་འགྲིམས་དོན། ཡོད་ཚད་ཕ་མ་ཁྱེད་ཚོའི་རེ་བཞག་དང་བཀའ་བཀོད་ལྟར་
ཞབས་ཕྱི་གཙང་མ་ཞིག་བསྒྲུབ་པའི་ཆེད་དུ་ཡིན་པ་མཁྱེན་པར་མཛོད། རྒྱལ་
ཁབ་དང་མི་རིགས་གཞན་ན་འདི་ལྟར་ཕ་མའི་བཀའ་ལས་མི་འདའ་མཁན་ཅི་ཙམ་
འདུག ང་ཚོ་ལའང་ཤེས་རིག་གི་ཉིང་བཅུད་གཞིབ་པའི་བློ་སྟོབས་དང་རྒྱལ་
ཁམས་རིག་པས་བསྐོར་བའི་སྤོབས་མཆོག་མེད་པ་གཏན་ནས་མིན། ཁྱིམ་མཚེས་
རྒྱལ་ཁབ་དང་མི་རིགས་སོ་སོས་ལོ་ཡི་འཁོར་བསྐྱོད་རེ་རེའི་ཨ་མའི་དུས་ཆེན་ལ།
འདི་ལྟར་རྟེན་འབྲེལ་དང་ཤིས་ཚིག་གི་མེ་ཏོག་འཐོར་ན། གངས་རིའི་རླབས་
ཆེན་གྱི་མ་ཡུམ་རྣམ་པ་གོ་མེད་ཚོར་མེད་ཀྱི་བུ་ཕྲུག་ཚོར་ཐུགས་ཐང་ཆད་ཀྱང་སྲིད་
མོད། དྲི་མེད་དྭངས་གཙང་གི་སེམས་པ། བཅོས་མིན་སྙིང་ཁོང་གི་གུས་པ།
རྒྱུན་རིང་ཕ་མ་ཡི་ཞབས་ཕྱི་སོགས་བསྒྲུབ་པར། ང་ཚོ་སྟེ་གངས་རིའི་བུ་ཕྲུག་ཚོར་
འགྲན་ཟླ་མེད་པ་ཚད་གྲུབ་ཡིན། དེའི་ཕྱིར་དུས་ཆེན་འདིར་གངས་རིའི་མ་ཡུམ་
རྣམས་ཀྱང་ཐུགས་དགྱེས་འཛུམ་གྱི་པད་དཀར་གྲོལ་བར་རིགས།



94
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
འཇིགས་སྣང་ཐན་ཐུན།
ཉེ་བའི་ཟླ་ཤས་ཀྱི་རིང་འདིར“རྒྱུན་ལྡན་མ་ཡིན་པའི་གློ་བའི་ཚ་ནད”(a
# # # *)ཅེས་འགྲོ་བ་མིའི་ཚེ་སྲོག་ལ་རྒོལ་བའི་གཤེད་མ་ནག་མོ་ཞིག་སྨོས་པ་
བཞིན་དང་ཤོར་བ་བཞིན། ཕྱོགས་ངེས་མེད་དུ་གདུག་རྩུབ་ཀྱིས་འཕྱོ་བའི་གསར་
འགྱུར་སྣ་ཚོགས་ཐོས་ཐེངས་རེར་འཇིགས་སྣང་ཐན་ཐུན་རེ་འགོག་མེད་དུ་སྐྱེ་འོང་
བས། ངས་གཡུ་མདོག་འདབ་ལོ་གསོལ་བའི་རྗེ་བཙུན་མར་དད་འདུན་གཙང་
མའི་བཟླས་བརྗོད་ལ་བརྩོན་བཞིན་རྐང་གཉིས་འགྲོ་བའི་རིགས་འདི་ཡང་ཡང་
བཅོལ་གདམས་བྱེད་ཀྱིན་ཡོད། །
དྲན་པའི་ གཞུ་མོ་ནང་དུ་བཀུག་ན་རྐྱེན་འདི་འདྲར་ ཐལ་དྲགས་པའི་
འཇིགས་སྣང་སྐྱེ་དོན་གཏན་ནས་མི་འདུག ད་ལྟ་ཚན་རིག་འཕུར་བསྐྱོད་ཀྱི་བང་
རྩལ་ས་ཆེན་པོའི་ཁ་ཞེང་གིས་མ་ཐུབ་པར་སྟོང་ཆེན་པོའི་འཇིག་རྟེན་འཚོལ་ཞིང་།
ཚན་རིག་དཔྱད་སྟོབས་སངས་རྒྱས་སྟོང་གི་མཁྱེན་རླབས་ལས་ཀྱང་བརྒལ་སྐད་དེ་
འབྲུག་ཆུང་ལྗང་ལོའི་སྒྲ་དབྱངས་བཞིན་ཕྱོགས་དང་ཕྱོགས་སུ་ལྡིར་བཞིན་པ་མ་ཡིན་
ནམ། ཚན་རིག་པས་གཞལ་ན་ནད་ཡམས་འདི་ཅི་ཡང་ཡིན་མི་སྲིད། ཁྱད་



_95
༄༅།།སྐད་ཆའི་སྤྱི་འགྲོས།
པར་དུ་མཐོ་སྒང་བ་དངངས་འཚབ་སྐྱེ་མི་དགོས། མཐོ་སྒང་ན་བསླུ་མེད་དམ་
པའི་ཆོས་ཀྱི་སྨན་སྦྱོར་ཡོད་ལ། མཐོ་སྒང་ན་མངོན་པར་རྫོགས་སངས་རྒྱས་པའི་
མགོན་སྐྱོབ་ཅིག་ཐུགས་གཡེལ་མེད་གདུལ་བྱའི་དོན་ལ་བཞེངས་ནས་ཡོད་ངེས།
གློ་བུར་བའི་ནད་ཡམས་འདི་གློ་བུར་དུ་ལྡང་བྱུང་བས་ཉེན་ཟོན་མེད་ས་ནས་
ཕམ་ཁ་རེའང་རེག་སྲིད་མོད། ང་ཚོས་བློ་གྲོས་ཀྱི་མཐུ་ནུས་གཅིག་ཏུ་བསྡུས་ཤིང་
སྤོབས་སེམས་ཀྱི་དཔུང་གདང་བརྟན་པོར་སྦྲེལ་ན། ཁོ་ཡང་གློ་བུར་བའི་དགྲ་བོ་
བཞིན་ནམ་མཁའི་མཐའ་དང་རྒྱ་མཚོའི་ གཏིང་དུ་མཐར་སྐྲོད་བྱེད་ ངེས་ ཏེ།
“མང་བོ་གཅིག་ཏུ་བློ་མཐུན་ན། ། ཉམ་ཆུང་གིས་ཀྱང་དོན་ཆེན་འགྲུབ། །
སྲོག་ཆགས་གྲོག་མའི་ཚོགས་འདུས་པས། ། སེང་གེའི་ཕྲུ་གུ་བཅད་ཅེས་གྲགས།”
པའི་ལེགས་བཤད་ལ་དབུ་ལྕོག་ལྡེམ་རོགས། །
འགྲོ་བ་མི་འདི་སྤྲ་དང་སྤྲེའུའི་འགྱུར་ལྡོག་ཙམ་ཡིན་སྐད་དེ་ངོ་མ་བདེན་ཤས་
ཆེ། ཅི་ཞིག་གིས་འཛུམ་དཀར་སྟོན་དུས་ཐམས་ཅད་དགོད་སྒྲ་ཐག་གེ། ཅི་
ཞིག་གིས་འོ་དོད་སྒྲོག་དུས་ཐམས་ཅད་མྱ་ངན་དིར་སེ། ལ་ལ་ཤེས་ནས་འཇིགས་
ཤིང་འགའ་རེ་མ་ཤེས་པར་འཇིགས་ལ་དགའ། ཁ་ཅིག་ཡོད་པ་ཞིག་ལ་ཐེ་ཚོམ་
ཞིང་འགའ་ཞིག་གཞི་མེད་ཅིག་ལ་བློ་ཕུགས་བཅོལ་ཏེ། རི་བོང་ཅལ་འདྲོག་གི་
ཟློས་གར་རྐྱང་རྐྱང་འཁྲབ་པས་ད་ལྟ་ཡང་ཐམས་ཅད་འུར་ཟིང་གི་ཀློང་ན་རྒྱུ་རྐྱེན་མ་
རྟོགས་པའི་འདུར་རྒྱུགས་ལ་བྲེལ། ཞིབ་ཏུ་བསམ་ན། “ རྒྱུན་ལྡན་མ་ཡིན་
པའི་གློ་བའི་ཚནད”དེ་གཞོམ་མི་ཐུབ་པའི་རྡོ་རྗེའི་བྲག་རི་དང་། བཞུར་མི་ཚར་
བའི་གཙང་བོའི་ཆུ་རྒྱུན་ཞིག་ག་ལ་ཡིན།



-
-
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
དོན་ངོ་མར་ནད་ཡམས་འདི་འཇིགས་སྣང་ཐན་ཐུན་ཙམ་རེད། མ་
གཞིརང་ཚོའི་ཁོར་ཡུག་ཏུ་ང་ཚོ་རང་གིས་བསྐྱེད་པའི་འཇིགས་རྔམ་ནི་བློས་མི་
དཔོག་པའི་ཚོད་དུ་ཡོད་ན། འཇིགས་སྣང་ཐན་ཐུན་ཞིག་གིས་མགོ་འམ་གོས་ལ་
མེ་ཤོར་བ་ལྟ་བུའི་དངངས་འཚབ་སློང་དགོས་དོན་ཡེ་ནས་མི་འདུག ཁྱེད་ཚོས་
སོམས་དང་། ད་ལྟ་འདི་ལས་ལྷག་པའི་གཤེད་མ་མང་བོས་མིའི་ཚེ་སྲོག་ལ་རྒོལ་
ཅིང་མཐར་གཏུགས་ན་དེ་ཡང་ང་ཚོ་རང་ཉིད་ལན་པ་ལས་གཞན་དུ་འདའ་ས་མི་
རྙེད། །
རང་བྱུང་ཁོར་ཡུག་གམ་ས་སྒང་རིལ་མོ་འདི་ནི་ད་ལྟའི་ང་ཚོ་དང་མ་འོངས་
དབུགས་ལྡན་ཡོངས་ཀྱི་འཚོ་རྟེན་ཉག་གཅིག ཡིད་སྐྱོ་བ་ཞིག་ལ། འཇིགས་
སྣང་སྐྱེ་དགོས་པ་ཞིག་ལ། ཧམ་སེམས་ཀྱི་མེ་ལྕེ་དགོང་དུ་མཆེད་པའི་རྔོན་པ་ཚོའི་
བོའུ་ཁ་དང་རྒྱ་རྙིའི་བར་ནས་རྩ་ཆེན་རི་སྐྱེས་མང་བོའི་མཆོང་ལྡིང་ཉམས། ཚན་
རིག་པའམ་ལག་རྩལ་བར་ཁས་འཆེ་བའི་གཤེད་མ་མང་བོས་ནོར་འཛིན་སྒེག་མོའི་
ལྟོ་བ་ཚལ་བུར་གཤགས་ཤིང་དོན་སྙིང་རིན་ཆེན་སྣ་བདུན་ཁོངས་ནས་བྲུས།
རྐང་འཐུང་ལྗོན་པའི་རྨང་རྩེ་བཙན་གྱིས་བྲེགས། བཟོད་མེད་དུག་རྫས་ཀྱི་སྤྲིན་
ནག་ལྷོག་ལྷོག་དཀྲུགས། མདོར་ན། རང་བྱུང་ཁམས་ཆེན་པོ་དང་ང་ཚོའི་
བར་ལ་མཐུན་ཐབས་མེད་པའི་གཡུལ་མོ་ཆེ་ཞིག་བཤམས་དང་ཤོམ་པ་འདི་ནི་
འགོག་ཐབས་མེད་པའི་ནད་ཡམས་ཀྱི་སྣ་འདྲེན་དང་སྐྱོབ་ཐབས་མེད་པའི་ཚེ་སྲོག་
གི་གཤེད་མ་འབའ་ཞིག །
ཀྱེ་ཀྱེ། མིག་གིས་རྒྱང་ལ་གཟིགས་དང་། རྣ་བས་ཀྲོང་ངེར་གསོན་



༄༅།།སྐད་ཆའི་སྤྱི་འགྲོས།
97 །
དང་། འདི་འདྲ་མཐོང་འོང་། འདི་འདྲ་ཐོས་འོང་། ཉིན་ཞག་གཅིག་རེའི་
འཁྱུག་གར་ཁྲོད། འཛམ་གླིང་ན་མཁའ་དབུགས་བཙོག་གྲིབ་ཀྱིས་འཆི་ཞགས་
བསྐོན་པའི་མི་གྲངས་བརྒྱ་ཕྲག་བརྒྱད། གཏན་མེད་དུ་འགྲོ་བའི་སྐྱེ་དངོས་བརྒྱ་
ཕྲག་གཅིག ལོ་རེར་ནགས་ཚལ་སྤྱི་ཆིང་ཁྲི་ཉིས་སྟོང་བཅད་པས་བྱེ་ཐང་སྐྱ་བོའི་
མྱངན་དང་གདུག་རྩུབ་ཇེ་བཙན། བྱེ་རླུང་དམར་བོའི་འཚུབ་འཁོར་ཇེ་མང་།)
ལོ་རེར་གད་སྙིགས་ཏུན་དུང་ཕྱུར་ཉིས་བརྒྱ་ལྷག་གིས་རྒྱ་མཚོ་སྦགས་ཤིང་། བཟོ་
ལས་དུད་སྤྲིན་དང་དམག་འཁྲུག དུག་དབུགས་ནག་པོས་ནམ་མཁའི་དབྱང་
རླུང་དྭངས་མོའི་བང་རིམ་ཐོལ་གྱིས་གཏོར་བས། སྐྱི་པགས་དང་སྐྱ་གྲིབ་ཀྱི་ནད་
སོགས་བསྐྱེད་པའི་འབྱུང་རྩ་ངོ་མ་དེ་ཁ་གསལ་མཐིལ་རྟོགས་མིན་ནམ། །
མཐར་གཏུགས་ན། འགྲོ་བ་མི་འདི་རོ་ལ་འཁོར་ནས་འོ་དོད་མེད་པར་
གྱང་ལ་འཁོར་ནས་འོ་དོད་ཀྱིས་རི་ལུང་སྐྱོམ་པར་གོམས་པའི་རིགས་རྒྱུད་བསམ་
མེད་ཅིག
ང་ཚོ་དང་ང་ཚོའི་བུ་རབས་ཚ་རྒྱུད་ལ་འཚེ་བྲལ་ཞི་བདེའི་ཕྲུ་གཡང་འགུག་
འདོད་ན་ཐལ་དྲགས་པའི་ཧམ་སེམས་ལ་ཕྱིར་འོང་མེད་པའི་གྱེས་བརྡ་བཏང་སྟེ་
ཆོག་ཤེས་ཀྱི་བུམ་གཏེར་སེར་བོ་མཁོ། ནད་ཡམས་ཀྱི་རུ་དཔུང་རྨང་ནས་གཞོམ་
འདོད་ན་རང་བྱུང་ཁམས་ཆེན་པོའི་སྐྱེ་དངོས་ཡོངས་ལ་གཅེས་སྤྲས་དང་སྲུང་སྐྱོབ་
གལ།
2 དཔེར་ན། ཉེ་བའི་ལོ་ཤས་ཀྱི་སྔོན་དུ་མཚོ་སྔོན་ཞིང་ཆེན་གྱི་རྨ་སྟོད་རྫོང་དུ་ཟླ་གཅིག་ལྷག་གི་ཡུན་ལ་བྱེ་
རླུང་གཡུགས་ཏེ་སྒོ་ཕྱུགས་ཁྲི༥. ༩༧ཙམ་ཤི་གོད་ཐེབས་ཤིང་འབྲོག་ཁྱིམ་༦༥གནས་ཡུལ་མེད་པར་གྱུར་བ་ལྟ་བུའོ། །



98
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
རྨ་འགྲམ་ནས་བསྲིངས་པའི་སེམས།
—ལུས་བསྐྱེད་ཕ་མ་ཟུང་ལས་ཀྱང་བཀའ་དྲིན་ཆེ་བའི་གནས་ཀྱི་སློབ་
དཔོན་ཞང་བོ་ཆོས་རྒྱམ་གྱིས་དགོན་པའི་ལས་ཁུར་ཞིག་མཐར་ཕྱིན་པ་ལ་ཕུལ་བའི་
ལེགས་སྐྱེས་དྲོན་པོ། །
བཅོ་ལྔའི་ཟླ་བ་ དཀར་བོ་ ཤར་རིའི་རྩེ་ནས་ གསལ་ལེར་འཕགས་དུས།
ངས་རི་ཆུ་སྟོང་ཕྲག་གི་ཕ་རོལ་ནས་ལྷག་བསམ་ཟོལ་བྲལ་ཀྱི་སེམས་པ་དྲོན་པོ་འདི་
སྨྱུག་རྩེར་དྲངས་ཏེ་བྱམས་ལྡན་གྱི་ཞང་བོ་ཁྱེད་ལ་བཀྲ་ཤིས་བཅུ་གསུམ་གྱི་རྟེན་
འབྲེལ་ཞུ་བཞིན་ཡོད། །
དེ་རིང་དགུན་ཟླ་ར་བའི་ཚེས་བཅོ་ལྔ་རེད། ཉིན་འདིར་ཁྱེད་ཀྱིས་ཆོས་སྡེ་
ཆེན་པོ་སྒོ་མང་དགོན་དཔལ་ལྡན་སྟོད་རྒྱུད་གྲྭ་ཚང་གི་ལས་ཁུར་ཆེ་གྲས་ཤིག་མཐར་
ཕྱིན་པའི་བཀྲ་ཤིས་དུས་བཟང་གི་ཉིན་མོ་ཡིན་པ་ཚ་བུ་ངས་མི་དྲན་པ་ག་ལ་སྲིད།
འོན་ཀྱང་། གཞན་ལ་བརྡ་འཕྲིན་དུས་རབས་སུ་གྲགས་པའི་སྐབས་འདིར།
ང་ཚོའི་ཕ་ཡུལ་དང་དགོན་པར་བརྙན་སྐྱེལ་འཕྲུལ་ཆས( # # )ལྟ་ཅི་ཐ་ན་ཁ་པར་



99
༄༅།།སྐད་ཆའི་སྤྱི་འགྲོས།
99
སྟབས་བདེ་ཞིག་ཀྱང་མེད་པས་བཀྲ་ཤིས་ཁ་གཡང་སྙན་མོ་ཙམ་ཡང་དུས་ལྟར་ཁྱེད་
ལ་སྙན་སྒྲོན་ཕུལ་མ་ཐུབ་པས་ད་ལྟ་ཁྱུང་མགོན་ལྷུན་པོའི་རི་སུལ་འདི་ནས་ང་གཅིག་
པུ་ཤིན་ཏུ་འགྱོད།
བདག་ལ་གཅེས་ཤིང་བརྩེ་བའི་ཞང་བོ་ལགས། དེ་རིང་ཁྲི་གདུགས་ཉི་
མའི་འཛུམ་ཟེར་དང་བོ་འཕྲོས་ཚེ། དགེ་འདུན་འདུས་པ་རྒྱ་མཚོས་དྲི་མེད་ལྷ་
དར་རེ་རེ་མཐོན་པོར་བཏེགས་ནས་ཁྱེད་ལ་རྟེན་འབྲེལ་གྱི་ཤིས་ཚིག་འབུལ་དུས།
ཁྱེད་ཀྱི་སེམས་ངོས་སུ་ད་དུང་ཅི་ཞིག་མ་སླེབས་པ་ལྟ་བུའི་ཚོར་འདུ་བསིལ་མོ་ཞིག་
རྩེག་མར་སྤུངས་ཡོད་པ་ང་མངོན་ཤེས་ཐོབ་པའི་བྱང་འཕགས་མིན་ཡང་དབུགས་
ཐེངས་གཅིག་གིས་ཚོད་དཔག་བྱེད་ཐུབ། ཅི་ཁག བུ་བཞིན་བསྐྱངས་ཤིང་
སྲོག་ལྟར་གཅེས་པའི་ཚ་བུ་ངས། དེ་རིང་ཁྱེད་ལ་ཇ་འདྲེན་ཙམ་གྱི་ཞབས་ཕྱི་ཡང་
མ་ཐུབ་པར་གྲུ་ག་གཞན་ཞིག་གི་རིགས་རྒྱུད་གཅིག་པའི་བྱིས་པ་ཚོར་“མདོག་
འགྱུར་བའི་བོད་པ་ཚང”གི་དར་རྒུད་དང་འབྱུང་འགྱུར་གླེང་བཞིན་ལས་འགན་
ལྗིད་མོ་ཞིག་གི་ཐུ་འོག་ན་ངལ་ནས་ལུས་ཡོད། །
ཁྱོད་ཀྱིས་ཡང་ཡང་བདག་ལ་གདམས་མྱོང་བ་བཞིན། ཤེས་རིག་ལ་
སྦྱངས་བརྩོན་ཟབ་ཅིང་། མི་རིགས་ལ་དུང་ཞེན་ཆེ་བའི་ཕོ་རྒོད་ཅིག་ཡིན་ན་ཐོབ་
ཤོར་གཉིས་ཀ་ཡོད་ངེས་ཀྱང་། རང་གི་ལྟོ་གོས་ཙམ་གྱི་ཆེད་དུ་འཁོར་ཏེ་མི་ཚེ་མི་
གཏོང་བར། དཀའ་ས་ཁག་ས་རེ་ནས་མི་རིགས་ཡར་རྒྱས་ལ་ནུས་པ་འདོན་ཐུབ་
རྒྱུན་རབ་ཡིན་པར་བསམ་སྟེ། ཝ་སྤྱང་གི་ཧབ་དགོད་མཐོ་ས་དང་མདུན་སྐྱོད་ཀྱི་
གོམ་ཁ་དལ་ས་འདིར། མུན་པའི་ཟབ་ཚད་ཅི་ཙམ་འཐུག་ཀྱང་། ང་དང་ངའི་



100
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
དགེ་གྲོགས་ཚོས། རང་ལུས་ ཐུང་ཐུང་འདི་དུམ་བུར་ གཏུབ་དགོས་རུང་།
རང་སེམས་དམར་བོ་འདི་དམར་རྗེན་དུ་འདོན་དགོས་རུང་། སེང་དཀར་མོའི་
གཡུ་རལ་ངོམ་མྱོང་སའི་མཐོ་སྒང་འདིར་འཇིག་རྟེན་ཆ་ཚང་ཞིག་བསྐྲུན་པར་འབད་
ཅིང་བརྩོན་པའི་དམ་བཅའ་བཞག་ཟིན། བྱ་བཞག་འདི་ལྷུན་འགྲུབ་བྱུང་ན།
ལོ་རྒྱུས་ཀྱི་རྡོ་རིང་ངོས་སུ་ངེད་ཚང་གི་ལྷག་བསམ་འགོད་ངེས་ལ། ཕྱི་རབས་པ་
ཚོས་ཀྱང་བཀའ་དྲིན་ཚོར་བའི་བསྟོད་དབྱངས་རྒྱུན་མི་འཆད་པས། ཁྱེད་ཚོས་ང་
རང་བསྐྱངས་པའི་དམིགས་འདུན་དང་། ངའི་མི་ཚེའི་དོན་སྙིང་ཡང་དེ་ཡིས་
གྲུབ་པ་མ་ཡིན་ནམ། འདི་ནི་ཁྱོད་ལ་ཚ་བུ་ངས་རྨ་འགྲམ་ནས་བསྲིངས་པའི་
སེམས་པ་ཡིན་ལ། ཁྱེད་ཀྱི་ལས་ཁུར་མཐར་ཕྱིན་གྱི་དགའ་སྟོན་ལ་འབུལ་བའི་མི་
འགྱུར་རྟག་བརྟན་གྱི་ལེགས་སྐྱེས་ཤིག་ཀྱང་ཡིན་ན་བསམ།
༢༠༠༢. ༡༡. ༡༩ཉིན།
གངས་ལྗོངས་འཇིགས་མེད་ཤེས་རིག་ནོར་བུའི་སློབ་གླིང་ནས་བྲིས།



༄༅།།སྐད་ཆའི་སྤྱི་འགྲོས།
101
101
དབྱིགགདབ་བི་
བྱུངཛད།
བཛྲ་ཚུལ་ཁྲིམས་རྒྱ་མཚོ།
སྐུ་ལ་དུར་སྨྲིག་གོས་ཀྱིས་མཛེས། །
གསུང་ལ་རྒྱ་བོད་རིག་གཞུང་སྙན། །
ཐུགས་གཤིས་ངེས་ལེགས་བདེ་དགར་ཆགས། །
དུས་མཐར་བཙུན་པའི་དཔུང་རྒྱན་ཁྱོད། །
“རིག་གནས་གསར་བརྗེའི”རྡུལ་འཚུབ་ཀྱིས་ས་ཆེན་འགམ་པའི་མཁའ་
དབུགས་སྐྱོ་བོ་དེའི་ཁྲོད་མཛོད་དགེ་སྨན་ལྗོངས་ཕྱུག་མོའི་རི་ཁུག་ཅིག་གི་མགྲོན་
པོར་གྱུར་ཟེར། བྱིས་དུས་ཀྱི་རྨི་ལམ་ཐུང་ཐུང་ཞིག་དྲན་ཡུལ་དུ་བཞག་རྗེས་ལྷན་
སྐྱེས་རྣམ་རིག་རྒོད་པོའི་བང་ཁ་མ་ཐུབ་པར། རི་དྭགས་གཙོད་ཀྱི་མཆོང་གར་
རྩེན་མྱོང་སའི་གནས་དེ་ནས་ཤེས་རིག་གི་བདུད་རྩིར་རོལ་དུས། ཁྱོད་ཀྱང་འདི་
སྣང་གི་བདེ་དགར་དགྱེས་པའི་འབྲོག་ཕྲུག་རྒོད་པོ་ཞིག་ཡིན་སྐད་འདུག །
ཁྱོད་ཀྱིས་མི་ཚེའི་རིན་ཐང་རྙེད་པའི་ལོ་དེར། གཏན་བདེའི་བཙན་སར་



102 ༄༅ །།ལྡོང་ཡོན་ཏན་རྒྱ་མཚོའི་ལྷུག་རྩོམ།
བསྙེགས་པའི་ཟླ་བ་རེད། ཡོད་ཚད་ལ་འགྱུར་ལྡོག་བྱུང་བའི་ཉིན་མོ་དེར།
ངུར་སྒྲིག་སྡོམ་གསུམ་འཆང་བའི་གྲལ་དུ་འཚང་། དཔལ་ལྡན་བཀྲ་ཤིས་འཁྱིལ་
བའི་འདུ་སྒོར་ཞུགས། དྲན་དབང་སེང་ཆེན་དར་མའི་མཆེ་སྡེར་བར་ནས་མདོ་
རྒྱུད་རིག་གནས་ཀྱི་ཕ་མཐའ་ཐོས་པས་བཙལ། རིགས་སྨྲ་སྟག་སེང་འཐབ་པའི་
གཡུལ་ས་རུ་ལུང་རིགས་ཀྱི་སྒྲ་སྐད་མཐོན་པོ་ཐལ་མོའི་བར་ནས་མཆེད། ལྷན་
སྐྱེས་ཀུ་རེ་དང་ཁེངས་པ་མཐོན་པོའི་བྱིན་མཐུ་ལས་རྒན་བགྲེས་མང་བོའི་ཕྱག་
དབང་གི་དངོས་གྲུབ་ཀྱང་ཁྱོད་ལ་རང་འབབ་ཡིན་རབ་ཐོས། །
ཁྱོད་ཀྱིས་སློབ་གྲྭ་ཆེན་མོའི་སྒོ་ཐེམ་བརྒལ་མ་ཐག་པའི་དུས་དེར། གྲག་
མེད་འགུལ་མེད་ཀྱི་མཐོ་སྒང་སྦྲ་ནག་ཅན་ཚང་། སྐྱེས་མཆོག་སྙིང་སྟོབས་ཅན་
ཞིག་གིས་ཡོམ་ཡོམ་བསྒུལ་བྱུང་བས། ང་དང་ཁྱོད་སྔོན་བསགས་ལས་ཀྱིས་རྒྱབ་ ་
ནས་དེད། རིགས་ཞེན་གཙང་མས་མདུན་ནས་བསུས་ཏེ་ཤེས་རིག་གི་གླིང་ག་
འདིར་ལྷན་དུ་འཛོམས་ཚེ་ཕན་ཚུན་ལ་བཅོས་འཛུམ་དྭངས་མའི་འཚམས་སྐྱེས་རེ་
ཕུལ་རྗེས། ཅི་ཞིག་ཡིན་མདོག་གིས་རང་སྤྱིལ་དཔེ་མང་སྤུངས་པའི་ཁང་ཆུང་
ནས་མི་སྨྲ་དྲང་སྲོང་རྒན་པོའི་བརྟུལ་ཞུགས་བཟུང་མོད། ཁྱེད་གཞན་གྱི་ལད་
བཟློས་ལ་བྱང་ཞིང་ང་ཁ་མཚར་ཀུ་རེ་ལ་དགའ་བས་ཡུན་མ་རིང་བར་ང་ཚོའི་ཇ་ཁང་
ཆུང་ཆུང་ནམ་ཡང་དགོད་སྒྲ་རྐྱང་རྐྱང་གི་འཇིག་རྟེན་ཞིག་ཏུ་གྲུབ།
རིགས་ཀྱི་བུ། ཁྱོད་བཞུགས་པས་སློབ་གླིང་འདིར་ཉམས་པ་མེད་པའི་
བཀྲགས་མདངས་འཚེར་ཞིང་། ཁྱོད་དང་འགྲོགས་པས་ངའི་རྣམ་དཔྱོད་ལ་སྔར་
ལས་ལྷག་པའི་ཁོ་ལག་རྒྱས་སོང་། ངོ་མ་ཡིན། ཁྱོད་རྒྱ་བོད་རིག་གཞུང་དུ་མར་



༄༅།།སྐད་ཆའི་སྤྱི་འགྲོས།
103
མཁྱེན་རྒྱ་ཆེ་བས་ངའི་བྱིས་བློའི་སྒོ་འཕར་ཡངས་པོར་ཕྱེས། ཁྱོད་མི་རིགས་སློབ་
གསོར་ལྷག་བསམ་དཀར་བས་ང་ལ་ཕྱིར་མི་ལྡོག་པའི་སྐུལ་ལྕག་ཐེབས། ཁྱོད་
ལས་འབྲས་ལ་ཡིད་ཆེས་བརྟན་ཞིང་རྒྱལ་བསྟན་ལ་ཐུགས་ཞེན་ཟབ་པས། ངའི་
སྡོམ་གསུམ་བཅས་མཚམས་ཀྱི་སྐ་རགས་དམ་དུ་སོང་ཞིང་སྣ་མང་ཀུན་རྟོག་རྒོད་
པོའི་འཕྲོ་འདུ་ཉུང་ནས་ཉུང་ངུར་ཕྱིན། དེའི་ཕྱིར། ངས་ནམ་རྒྱུན་ཁྱོད་ཀྱི་
ལེགས་བཤད་འཐུངས་ཤིང་ཁྱོད་མི་ཚེའི་མཛེས་རྒྱན་དུ་བཀུར་བཞིན་ཡོད། །
རྭ་རྒྱ་འཇིགས་མེད་རྒྱལ་མཚན།
ཁྱེད་ཀྱི་ཐུགས་རེ་བཞིན་ངས་ལྷག་བསམ་ཐུང་ལ་ཕྲ་བ་ཞིག་ཁུར་ནས་ཁྱུང་
མགོན་ལྷུན་པོའི་འདབས་རོལ་ཏུ་འབྱོར་ཚེ་ང་ལ་ཅི་ཡང་མེད་དེ། ཐ་ན་ཟླ་བ་རེ་
ཟུང་གི་མགྲོན་པོ་ཙམ་ལས་གནས་འདིར་གཏན་སྡོད་ཀྱི་འདུན་པ་ཙམ་ཡང་ཡེ་ནས་
མེད། སྐབས་དེར། ངའི་ཆུ་བུར་མིག་འདི་དོག་དྲགས་པས་སྐྱེས་མཆོག་ཁྱེད་
ཆེས་སྤྱིར་བཏང་གི་གྲྭ་བཙུན་དཀྱུས་མ་ཞལ་ངོ་སྤུ་ཡིས་ཁེངས་པ་ཞིག་གི་མཐོང་སྣང་
ལས་མ་བྱུང་བ་ད་ལྟ་བསམ་ཚེ་ནོངས་ཤིང་འགྱོད།
ལོ་དང་ཟླ་བའི་འཁོར་སྐྱོད་བར་ནས་ངས་ཁྱེད་ཀྱི་དྲི་བྲལ་ལྷག་བསམ་དཀར་
བོ་དང་ཟླ་མེད་སྙིང་སྟོབས་ཀྱི་ཆེ་བ་རྟོགས་ལ། ཕན་ཚུན་འདྲེས་གཤིབ་ཀྱི་འཚོ་
བའི་ཁྲོད་ནས་ཁྱེད་ཀྱིས་བོད་མི་རིགས་ལ་བཅིངས་པའི་ཐུགས་ཞེན་གྱི་ཟབ་ཚད་
དང་འགལ་རྐྱེན་གང་ལའང་བག་མི་ཚ་བའི་རང་གཤིས་རྒོད་པོ་དེ་མཐོང་བྱུང་བས།
མཁོས་ཆུང་ང་གླིང་འདིར་དམ་ནས་དམ་དུ་བཏགས་ཤིང་གསར་འཁྲུངས་པདྨའི་
ཚོགས་ལ་ཅི་ནུས་གཟི་མདངས་སྣོན་པའི་མོས་འདུན་ཡང་ཡར་ཚེས་ཟླ་བའི་དཔལ་



104
༄༅།ལྡོང་ཡོན་ཏན་རྒྱ་མཚོའི་ལྷུག་རྩོམ།
གྱིས་མཚོན་རེ་སྐན། །
ཁྱོད་དུས་རབས་གསར་བའི་མཐོ་སྒང་གི་སྣེ་ཁྲིད་པ་དང་མི་རིགས་འདིའི་
དགོས་མཁོ་ཉག་གཅིག་ཡིན་པར་སུས་ཀྱང་བསྙོན་དུ་མེད་གཤིས། ངའི་སྤྱི་གཙུག་
བདེ་ཆེན་འཁོར་ལོའི་ཏོག་ཏུ་མཆོད་དགོས་ཀྱང་མཆོད་ངེས་མོད། སྤྲོ་སྐྱིད་ཀྱི་
ཤིང་སློང་དང་དུས་ཐུང་གི་མཇལ་འཛོམས་སོགས་ཁོམ་སྐབས་རེ་བྱུང་ཚེ། ངེད་
གཉིས་ཀྱིས་སྟོབས་རྩལ་དང་ལག་རྩེད་འགྲན་པའི་ལ་རྒྱར་ང་ནམ་ཡང་དཔའ་ཞུམ་
མི་སྲིད། ཨ་ལ་ཀུ་རེ་ཡིན། ང་ཚོ་རླབས་ཆེན་མི་རིགས་འདིའི་བྱ་བཞག་རིང་
མོར་ལས་དབང་གི་དར་སྐུད་གཅིག་ལ་བརྒྱུས་པའི་མུ་ཏིག་རེ་རེ་ཡིན་དགོས་པས་
དུང་བརྩེ་རྒྱ་མཚོས་མི་མཚོན་ཞིང་ཕྱི་ཐག་རྨ་འབྲིའི་རྒྱུན་ལས་རིང་ན་ཇི་འདྲའི་
མཛེས། མི་ལོ་དགུའི་རིང་ལ། ངེད་གཉིས་ཀྱིས“དཀར་འོ་མས་མཆོད་རེས་
དང་། ལག་དགའ་བས་འཇུ་རེས” རྐྱང་རྐྱང་བྱས་པའི་སྣང་བརྙན་དག་བྲག་ལ་
བརྐོས་པའི་རི་མོ་བཞིན། ནམ་ཡང་ངའི་སེམས་དྲོན་མོའི་ཟབ་ས་ནས་འཛུམ་
ངེས།
བོད་པ་སྦྲ་ནག་ཅན་ཚང་རྨི་ལམ་རིང་མོའི་ཁུགས་པ་ནས་དཀྲོག་ཕྱིར།
སེང་ཕྲུག་དཀར་མོའི་ཁྱུ་ཚོགས་ལ་སྣ་མང་ཤེས་རིག་ གི་གཡུ་རལ་གཟེང་ཕྱིར།།
ཤཱཀྱའི་དགེ་སྦྱོང་རྣམས་ གཞན་དོན་ ལ་ གོམས་ པའི་ རྟགས་མཚན་ གསལ་ ཕྱིར།
ཁྱོད་ཀྱིས་ཉིན་ཟླ་ལོ་ལ་མཐུད་དེ་གཞི་བདག་མྱུར་ཞགས་ཅན་ཞིག་གི་བརྟུལ་ཞུགས་
བཟུང་ནས་ཁོམ་མེད་དུ་འདུར་དུས། སྐབས་རེར་ང་ཁ་ཕོ་མཐོ་བའི་མི་ཆེན་
ཁེངས་དྲེགས་ཅན་ཚོར་སྡང་སེམས་སྐྱེ་ཞིང་རྟག་པར་གྲྭ་རྐྱང་ཁྱོད་ཀྱི་རང་གཤིས་



༄༅།།སྐད་ཆའི་སྤྱི་འགྲོས།
105
དམ་པར་མོས་གུས་ཀྱི་དབུ་ལོ་ལྡེམ་དགོས་བྱུང་།
ད་ལྟ་འཇིགས་མེད་སེང་ཆེན་ཁྱོད་མཁའ་ལ་ལྡིང་ཤུལ་ནས་གཞོན་སྐྱེས་བརྒྱ་
ཕྲག་མང་བོའི་མདུན་ལམ་ལ་གཟི་འོད་འཚེར་བཞིན་ཡོད་མོད། ཕྱོགས་བཞིའི་
རླུང་ནག་འཚུབ་མའི་གདུག་རྩུབ་ཀྱིས་བྱིན་པའི་ཆོ་འཕྲུལ་ཐན་ཐུན་ལ་ང་ཧ་ཅང་
སྐྲག འོན་ཀྱང་། རང་ལུས་ཆུང་ཆུང་འདི་མེ་རུ་སྒྲོན་དགོས་རུང་། རང་
ནུས་ཕྲ་མོ་འདི་རྩད་ནས་སྤྲུགས་དགོས་ཀྱང་། ང་ཚོའི་དམ་བཅའ་དང་ང་ཚོའི་
དམིགས་བྱ་དེའི་ཆེད་དུ། ང་ནམ་ཡང་རམ་འདེགས་པ་རྣལ་མ་ཞིག་གི་ངོས་ནས་
བརྟན་པོར་འགྲེང་ན་འདོད། །
ཨར་མའི་དགའ་བ་རྒྱ་མཚོ།
ལོ་དེར། བླ་བྲང་བཀྲ་ཤིས་འཁྱིལ་ནས་ངེད་གཉིས་ཕན་ཚུན་ངོ་ཤེས་ཤིང་
རིམ་གྱིས་བློས་ཐུབ་གྲོགས་པོར་གྱུར་སོང་། “ རིགས་སུ་གྱུར་བ། ཕྱོགས་སུ་
མཐུན་པ”ཞེས་པའི་སྡོམ་ཚིག་དེ་ངོ་མ་རེད། ངེད་གཉིས་རྩོམ་རིག་ལ་དགའ་
ཞིང་མི་རིགས་ལ་བཅོས་མིན་དུང་ཞེན་ཟབ་པས། ནམ་ཡང་རིགས་མཐུན་གྱི་ལྟ་
བ་ཡོད་ལ་གཅིག་གྱུར་གྱི་གཏམ་གླེང་ཡང་རྒྱུན་མི་ཆད། འོན་ཀྱང་། “གོ་སླ་བ་
སྙན་ངག་གི་དགེ་མཚན”ཡིན་མིན། གནའ་དེང་རྩོམ་རིག་གི་འཕེལ་ཕྱོགས་དང་
དགེ་སྐྱོན་སོགས་ཀྱི་ཐད་ནས་རང་ལྟ་འདོར་མི་འདོད་པའི་རྩོད་གླེང་བྱས་པའང་
གྲངས་མཐའ་མེད།
གངས་ལྗོངས་རྩོམ་རིག་གི་དགའ་ཚལ་ལ་བཀྲག་མདངས་གསར་བ་ཞིག་གི་
ཁ་སྣོན་དུ། མི་རིགས་སློབ་གསོའི་བྱ་བཞག་ལ་འཕར་རྩ་ངོ་མ་རེ་རྒྱས་པའི་སྔོན་



106
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
འགྲོརུ། རྒྱལ་བསྟན་མ་ལ་ཡའི་བསུང་ཞིམ་ཕྱོགས་ཀྱི་བུང་བའི་དགའ་སྟོན་ལ་
སྟོབ་ཕྱིར་དུ། ང་ཚོས“བསམ་པ་ཡར་སེམས་དང་། སྐུད་པ་ཡར་འཁེལ”གྱིས་
ཡོད་ཚད《ཀུར་གུམ་ཆུན་པོར》ཕུལ་བ་ནས། ཆོས་གྲོགས་ཁྱོད་དང“འཆི་མེད་
བདུད་རྩི” ངའི་འཕུར་སྟངས་འདིའི་གཤོག་གཡས་དང་རྩེད་སྟངས་འདིའི་ལག་
གཡས་ཡིན་པས་འདང་བརྩེ་གཞན་ལས་ཆེ།
ང་ལྡོག་མེད་ལས་དབང་གིས་རྒྱང་དུ་འཕངས་ཏེ་རྭ་རྒྱའི་རྡུལ་དམར་འཕྱུར་
སར་རིགས་མཐུན་ཁྱུ་གཅིག་གི་རྫི་བོར་གྱུར་བས་ནམ་རྒྱུན་ཁྱོད་དང་ཁ་ཐག་རིང་
མོད། བརྡ་འཕྲིན་དུས་རབས་ཀྱི་ཆ་ཤས་ཤིག་མཐོ་སྒང་ལ་སླེབས་པའི་དྲིན་གྱིས།
ངེད་གཉིས་སྐུད་མེད་གློག་གི་རླབས་རྩེ་ནས་ཡང་ཡང་འཕྲད་ཅིང་གློག་ཀླད་དྲ་
ཚིགས་བརྒྱུད་དེ་མཇལ་འཛོམས་ཀྱི་དུས་སྟོན་ཤིན་ཏུ་མང་བས་ཕན་ཚུན་དྲན་གདུང་
གིས་མནར་མི་དགོས་པ་ཇི་འདྲའི་སྐྱིད།
ཁྱོད་ཨར་མའི“སྐུ་ལོ”ཡིན་ཡང་རྒྱུ་འབྱོར་ཞན། ང་ལྡོང་གི་སྐུ་སྲས་ཡིན་
ཡང་ཁེ་དབང་དམའ། དེའི་ཕྱིར། 《ཀུར་གུམ་ཆུན་པོའི》མཛེས་སྡུག་གི་ཆེད་
དུ། ངེད་གཉིས་ཀྱིས་སློང་མོ་བ་ནས་འདུར་རྒྱུགས་པ་སོགས་མྱོང་མི་འདོད་པ་
མང་བོ་ཞིག་མྱངས་ཀྱང་། ང་ཚོའི་ལྷག་བསམ་གྱི་དགའ་ཚལ་ནས་གངས་ལྗོངས་
རྩོམ་རིག་གི་བཀྲག་མདངས་འཚེར་སྟངས་འདིས་ནང་སེམས་སྤྲོ་དགའ་དང་སྤོབས་
པ་རྐྱང་རྐྱང་ཡིན་ལ། མ་འོངས་དམིགས་འདུན་ཡང་ལྟོས་བཅས་ཀྱིས་བཤད་ན་
ཡངས་ཤིང་ཆེ། དཀའ་ཁག་སྣ་ཚོགས་ཀྱི་འགག་འཕྲང་བར་ནས་མཆོག་གི་སླད་
མེད་རང་གཤིས་དང་འགྱུར་མེད་དུང་བརྩེ་གསལ་བས། ད་ལྟ་ཡོད་ཚད་ཁྱོད་ལ་



107
༄༅།།སྐད་ཆའི་སྤྱི་འགྲོས།
ལྷུག་བརྗོད་བྱེད་བཞིན་ཡོད་ཅིང་། ངའི་ལས་དབང་ལ་བརྒྱུས་པའི་སྐར་ཚོམ་
ལས་གཟི་འོད་དཀར་ཤོས་དང་གློ་བ་ཉེ་ཤོས་དེ་ཁྱོད་རང་ཡིན།།
མགོ་ལོག-ཀུན་དགའ་ཚངས་དབྱངས།
གཉན་པོ་གཡུ་རྩེའི་རྫ་འདབས་སུ་ལྟེ་ཁྲག་འཐོར་བའི་འབྲོག་ཕྲུག་འོ་མས་
གསོས་པ་ཁྱོད། འོད་སྣང་གི་དངོས་གྲུབ་འཚོལ་དུ་ཆས་སའི་ཞིང་ཁམས་དེ་ནས་
བློ་དང་ལང་ཚོའི་མེ་ཏོག་ཆབས་ཅིག་རྒོད་དུས། ང་ཡང་ཁྱུང་ཆེན་ཁྱུ་ཚོགས་ཀྱིས་
མཁའ་ལམ་བརྟོལ་ཤུལ་ན་གཤོག་རྩལ་སྦྱོང་བའི་རྒོད་ཕྲུག་སྙིང་རྗེ་ཞིག ངའི་ངག་
གི་ལང་ཚོས་ཁྱོད་ཀྱི་མི་ཚེར་གཟི་དཔལ་བསྐྱེད་པ་བདེན་དོན་ཡིན་ཡང་། ངེད་
གཉིས་ནམ་ཡང་ཕུ་ནུའི་འདང་བརྩེས་མི་མཚོན་པའི་ཆོས་གྲོགས་རྣལ་མ་ཞིག་ལས་
ཅི་ཡང་མིན།
ང་དང་ཁྱོད་ཀྱིས་ལྔ་རིག་སྒེག་མོ་གཏན་གྲོགས་སུ་འཐོབ་ཕྱིར་ཆུང་དྲགས་
པའི་ཁང་མིག་ཅིག་ནས་རས་གདན་ཟད་པོ་དང་ཉལ་ཐུལ་ཧྲལ་ཧྲུལ་ཞིག་ཐུན་མོང་
དུ་སྤྱོད་མྱོང་ལ། མཚམས་རེར་རྒྱང་རིང་རྒྱང་རིང་གི་ཕུགས་བསམ་གླེང་བའི་
སྐད་སྒྲ་མཐོ་ནས་མཐོ་རུ་ཕྱིན་ཏེ། མདུན་ཅོག་རྙིང་ཀོག་དེར་ཁུ་ཚུར་བསྣུན་པའི་
གླེན་རྟགས་སམ་ཆུང་རྟགས་དེ་དག་དྲན་འོང་བས། ལྷུག་རྩོམ་འདི་འབྲི་དུས་
ཀྱང་ང་གཅིག་པུར་དགོད་དགོས་བྱུང་།
ང་རྫ་རི་བརྒྱུད་ནས་སོང་ཤུལ་དུ། ཁྱོད་ཀྱང་ཅི་ཞིག་གིས་བསམ་བློ་བསྒྱུར་
ཏེ་ཤར་ཕྱོགས་ཙིནའི་རྒྱལ་སར་འཕུར་སོང་ཟེར། ཕ་མཁར་གྲུ་བཞི་དང་ཕ་ས་
སྨུག་པོའི་ཆེད་དུ། རང་རང་མོས་ཕྱོགས་ཀྱི་བྱ་བཞག་རེར་འབད་ཅིང་བརྩོན་



108
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
པའི་མཐའ་འབྲས་ཇི་འདྲའི་ལེགས་ཨང་བསམ་ན་གནོན་མི་ཚུགས་པའི་སྤྲོ་དགའ་
ཞིག །
སྡོམ་གསུམ་བཅས་མཚམས་དམ་པོར་སྲུངས་དང་། སྲབ་འཇམ་བླ་གོས་
མཛེས་པར་གསོལ་དང་། ཐོག་མའི་དམ་བཅའ་བཞིན། ངེད་གཉིས་ངུར་སྨྲིག་
གི་འཇིག་རྟེན་འདི་ནས་ཕ་ཡུལ་ལ་ཞབས་ཕྱི་གཙང་མ་ཞིག་བསྒྲུབ་ཏུ་འགྲོ།
སེར་བྱེས་བློ་བཟང་ཐོགས་མེད། །
ནམ་རྒྱུན་སྨྲ་བ་ཉུང་བའི་ཕྱི་བཙུན་ནང་བཙུན་གྱི་གྲོགས་པོ་ཁྱོད་སྟོད་ཉི་མ་
ལྷ་སར་ལྷ་བཞིན་འཁྲུངས་ཚེ་ཇི་འདྲའི་ཚད་གཞིར་མི་ལོངས་པའི་བྱིས་པ་ཉམ་ཆུང་
ཞིག་ཡིན་ནམ་སྙམ། དགུང་གྲངས་སུམ་ཅུ་སྔ་མོ་ནས་བརྒལ་ཟིན་ཀྱང་ཁྱོད་དང་
ཁྱོད་ཀྱི་འདྲ་པར་མཐོང་མཁན་ཚོས་ཁྱོད་ནམ་ཡང་བྱིས་པ་ཆུང་ངུ་ཞིག་ཏུ་སྒོམ་
བཞིན་འདུག ད་ལྟའི་མི་འདི་ཚོར་མཁྱེན་པ་ལྟ་ཅི་ཐ་ན་དཔྱད་པ་ཞིབ་མོའི་བློ་
རིག་ཞིག་ཀྱང་མེད། ཨ་ལ་ཀུ་རེ་ཡིན། “གཏམ་ཀུ་རེ་མེད་ན་བཤད་དཀའ།།
ཟས་མཆོད་པ་མེད་ན་བཟའ་དཀའ། །”བྱམས་ཆེན་ཆོས་སྡེའི་ཐུགས་བསྐྱེད་མེ་
ཏོག་འཛུམ་སའི་རིགས་སྨྲ་འབུམ་སྡེའི་དཀྱིལ་འཁོར་ནས། ཁྱོད་ཀྱིས་བཀའ་པོད་
གཞུང་ལྔའི་དགོངས་དོན་ཐོས་བསམ་རྣལ་མས་གཏན་ལ་ཕབས་ཤིང་དབྱིན་རྒྱ་
གཉིས་ཀྱི་སྐད་ཡིག་ལ་ཐག་ཐོགས་བྲལ་བས་ངོ་མཚར་གྲགས་དཀར་དབུས་གཙང་
ལྗོངས་སུ་མཐོ། །
ངེད་གཉིས་རྨ་ཁུགས་གཉིས་པར་འཚར་ལོངས་འབྱུང་བཞིན་པའི་ཁྱུ་ཚོགས་
སྡུག་པོ་ཞིག་གི་མཁའ་དབྱིངས་ནས་ལྷན་དུ་འཛོམས་ཏེ་བགྲང་བྱ་དུ་མའི་འཁོར་ལོ་



༄༅།།སྐད་ཆའི་སྤྱི་འགྲོས།
109
ཡུད་ཀྱིས་བསྐོར་ཀྱང་ཁྱོད་གཅིག་པུར་“འགོག་པའི་སྙོམས་འཇུག”ལ་དགྱེས་པས་
ཕན་ཚུན་བར་ཁ་མཚར་ཀུ་རེའི་དྲན་ཤིང་ཙམ་བཞག་པ་ཉུང་ཉུང་ཡིན། འོན་
ཀྱང་། ཡུན་རིང་འདྲེས་པའི་དུང་བརྩེ་དང་ཆོས་གྲོགས་དམ་པའི་རང་གཤིས་
བཟང་བོ་དེ་ངས་ནམ་ཡང་བརྗེད་མི་སྲིད།
མགར་རྩེ་གྲགས་པ་བཟང་བོ།
དགེ་སྦྱོང་བགྲེས་སོང་ཞིག་གི་རང་གཤིས་དང་རིགས་སྨྲ་ཡང་དག་ཅིག་གི་
མཚན་ཉིད་རྫོགས་པའི་མགར་རྩེའི་སྐར་མ་འོད་ཆེན། རྒྱལ་ཁབ་ཕྱི་ནང་གི་
གསར་འགྱུར་ལ་དགྱེས་ཤིང་གནའ་དེང་གཏམ་རྒྱུད་ལ་ལྗགས་རྩལ་མཉེན་པས་ང་
ཚོའི་དཔུང་ཚོགས་ལ་སྒྲ་སྡུད་འཕྲུལ་ཆས་གསལ་བོ་ཞིག་གི་འཚབ་ཏུ་སྐུ་ཚེགས་གང་
མང་མྱངས།
དབུས་གཙང་ཆོས་ཀྱི་ཆེ་བ་བརྗོད་དུས་དཀན་གཟར་བྲག་ལས་ཆུ་བོ་འབབ་
ལྟར་ངར་ཤུགས་ཆེ། རིགས་སྨྲ་དཔའ་བོའི་སྟངས་སྟབས་གླེང་ཚེ་གར་གྱི་ཉམས་
འགྱུར་བརྒྱད་པོ་སྐུ་ལ་གསལ། གཞུང་གང་ཞིག་འཆད་ཀྱང་གསུང་སྒྲ་མཐོ།
གྲོགས་སུ་དང་འགྲོགས་ཀྱང་ཕྱི་ཐག་རིང་། ང་ཚོས། རྒྱལ་བསྟན་དང་མི་
རིགས་གླེང་ནས་མཚན་ཐུན་བརྒྱ་སྟོང་འུར་གྱིས་བསྐྱལ། འཇིག་རྟེན་དང་འཇིག་
རྟེན་བསྡུར་ནས་སློབ་གསེང་གང་མང་རྩོད་པས་འཕངས། བཟློག་མེད་ལས་
དབང་གི་བཀོད་སྒྲིག་འོག་ནས་མངར་སྐྱུར་ཁ་གསུམ་གྱི་འཚོ་བའི་བྲོ་བ་མྱངས།
ད་ལྟ། བྱ་རྒོད་པོས་གནམ་འཕང་བསྟད་ཤུལ་ན། བྱེའུ་འཇོལ་མོས་སྨྲེང་སྐྱོ་
གྱེར་ནས་ཡོད། །



110
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
གཡང•ཡེ་ཤེས་བསམ་གཏན། །
དུས་ཚིགས་རེ་རེ་སྒྱུ་འཕྲུལ་དམ་པའི་དཔེ་མཚོན་བཞིན་འདི་ལྟར་འགྱུར་
འགྲོ་བས། ངེད་གཉིས་སེམས་དང་བསམ་པས་མ་ཕྱེས་ཀྱང་རི་རབ་དང་གཙང་
བོས་རྒྱང་ནས་རྒྱང་དུ་ཕྱེས། ངས་ཁེར་རྐྱང་གི་བྲོ་བ་སྐྱུར་བོ་ཁ་རོག་གེར་མིད་ཀྱིན་
མཚོ་བྱུང་མའི་བདེ་དྲོད་ལ་འགྲམ་པ་གླན་ཚེ། རྩེད་ར་གཅིག་གི་འཇིག་རྟེན་ནས་
ཆས་པའི་གྲོགས་པོ་ཁྱོད་སྒེའུ་ཁུང་ལས་འཕྲོས་པའི་ཟླ་འོད་བཞིན་དྲན་པའི་མེ་ལོང་
དུ་གསལ་ལ། དེ་དང་ཆབས་ཅིག་ཁྱོད་ལྷ་སར་བཞུགས་པའི་ཁ་པར་ཞིག་ཀྱང་
འབྱོར་བས། ཁྱོད་དང་འབྲེལ་བའི་སྐད་ཆ་འདི་ཚོ་ལྷོ་བཞུད་ཁྲུང་ཁྲུང་དཀར་
མོའི་གཤོག་སྣེར་བཏགས།
ངེད་གཉིས་རི་སྡེ་གཅིག་ནས་སྐྱེས་ཤིང་སློབ་གླིང་གཅིག་ཏུ་འགྲིམ་ཚེ། རྨི་
ལམ་ངོགས་ཀྱི་འཇའ་ཚོན་བསྙེགས་པའི་དཔུང་གྲོགས་དང་ལ། མཛེས་སྡུག་ངུར་
སྨྲིག་གསར་བའི་དགའ་ཚལ་ནས་རྣམ་དཔྱོད་གློག་ཞགས་དམར་བོའི་འཁྱུག་ཡ་ཡིན་
ཕྱིར། ཕན་ཚུན་བར་ན་གླེང་མི་ཚར་བའི་གཏམ་རྒྱུད་དང་སྨྲ་མི་ཤེས་པའི་དུང་བ་
ཡོད། དམིགས་འདུན་གཅིག་ལ་བརྒྱུས་པའི་ལོ་ཟླ་དེ་ནས། ཅི་ཞིག་འཐོབ་
འདོད་ཀྱི་མེ་ལྕེ་ལམ་ལམ་འབར་བཞིན། ཐང་དཀར་རྒོད་པོའི་གཤོག་འགྱུར་དང་
པོཏཱ་ལའི་གཟི་དཔལ་ལ་རེ་ཞིང་བསྒྲུག་པ་དྲན་ནམ།
ངེས་གཏན་མེད་པའི་སེམས་འགྱུ་དྲག་པོ་དེས་ཁྱེད་ཀྱི་རྡོག་སྣེ་འགྲུལ་བཞུད་



111
༄༅།།སྐད་ཆའི་སྤྱི་འགྲོས།
ལ་གཏད་ཟིན་པ་ངས་ཤེས་བྱུང་། ཁྱོད་འཁྱམ་སྐྱོད་ཀྱི་གོམ་སྟབས་རེ་རེར་དཔྱིད་
འགོའི་མེ་ཏོག་གི་མཛེས་སྡུག་བཞད་པའི་སྨོན་ཚིག་ངས་ཁྱུང་མགོན་རི་བོའི་དབུ་རྩེ་
ནས་ཤེད་ཀྱིས་སྒྲོག་ངེས། ནམ་ཞིག བཤད་སྒྲུབ་ཆུ་གཏེར་འཕྱུར་ས་ནས།
རྒྱལ་ཁའི་འཛུམ་མདངས་ཁྲོད་མཇལ་འཛོམས་བྱུང་དུས། ང་ལ་ཡུལ་སྐོར་བའི་
གཏམ་རྒྱུད་གསུང་རོགས།
འབྲོག་མི་བསམ་འགྲུབ་རྒྱ་མཚོ།
གཏམ་དཔེའི་གཏེར་མཛོད་འཛིན་ཞིང་དུས་རབས་ཀྱི་སྒུལ་ཤུགས་ལ་དུང་
བའི་ཨ་སྐྱོང་འབུམ་པའི་རིགས་སྲས། ང་འོད་ཀྱི་ཕ་ས་ནས་བརྟན་པོར་འགྲེང་
རྗེས་ཤིག་ལ་ཁྱོད་དང་འཕྲད་ཅིང་སེམས་པའི་ཁ་དོག་གཅིག་ཏུ་འདྲེས།
ངེད་གཉིས་ཀྱིས་ཆུ་རྐྱང་རྩོམ་འཁྱག་གི་ཚོགས་འཁོར་སྟབས་བདེ་རེ་བསྐོར་
རྗེས། འཁྱུག་འཁྱུག་ཨང་ཀི་འབྲི་བསུབ་ཀྱི་ཟློས་གར་ཁྲོད་ནས་དཔལ་དུས་ཀྱི་
འཁོར་ལོའི་ཕ་མཐའ་དང་། རིགས་མི་གཅིག་པའི་གོ་ལ་དག་གི་གསང་བ་བཙལ་
ལ། རྒས་དྲགས་པའི་བསམ་བློ་མང་བོ་རྒྱབ་ཏུ་འཕངས་ཏེ་བདེ་སྐྱིད་ཀྱི་འབྱུང་
ཁུངས་དང་རང་དབང་གི་འཚོ་བ་མངར་མོ་ཡང་ཡང་གླེང་མྱོང་། མཚམས་རེར་
ཐལ་དྲགས་པའི་ཁྱོད་ཀྱི་སྨྲ་བརྗོད་ལ་ལར་ང་ཧ་ཅང་ཞེད་སྣང་གིས་ཡོད་ཚད་ཀྱི་སྒོ་ཟྭ་
དམ་པོར་རྒྱག་དགོས་བྱུང་ཡང་། ངེད་གཉིས་ནམ་ཡང་དམིགས་འདུན་གཅིག་གི་
ཞིང་ཁམས་འཚོལ་བའི། དུས་རབས་ཀྱི་རྒྱུ་སྐར་ཟུང་གཅིག་གམ་རྔ་ལྗོངས་ཀྱི་ཁུ་



112
༄༅
།།ལྡོང་ཡོན་ཏན་རྒྱ་མཚོའི་ལྷུག་རྩོམ།
བྱུག་སྔོན་མོ་ཡིན།
སྨན་རམས་པ་ཚེ་རིང་བཀྲ་ཤིས།
རིགས་རུས་སོག་པོར་དབང་ཡང་ལུས་སེམས་བོད་དང་འདྲེས་པའི་གཡུ་
ཐོག་འཚོ་བྱེད་གཉིས་པ། རྩུབ་ལ་སྟུག་པའི་ཨག་ཚོམ་དེ་ཡང་བཞར་ཁོམ་མེད་
པར། ཉམ་ཐག་ནད་པའི་འོ་དོད་དམ། ཚེ་རིག་འཛིན་པའི་འཁོར་ཚོགས་
དབུས་སུ་ཐུགས་སུན་སྣང་མེད་པར་གཞན་དོན་གྱིས་བྲེལ་ལམ། “གླ་ཟས་ཟོས་
པའི་གླ་བ། ལས་རྒྱུ་མེད་རུང་ལངས་དགོས” པའི་ཞལ་འདོན་ཐུང་ཐུང་དེ་ད་
དུང་བཟླས་བཞིན་ཡོད་ལས་ཆེ།
ངེད་གཉིས་ཤེས་རིག་མེ་ཏོག་དཀྲིགས་པའི་དགའ་ཚལ་ནས་ཐོག་མར་
འཕྲད་དུས། ཁྱོད་འདྲེས་སླ་ཞིང་འཚོ་བའི་ཉམས་མྱོང་ཟབ་པའི་རྒན་པོ་ཡིད་
འོང་ཞིག མི་ཚེའི་བགྲོད་ལམ་རིང་མོ་ནས་ལྷན་དུ་འགྲོག་ཚེ། ཁྱོད་ཕྱི་ཐག་
རིང་ཞིང་གཞན་ཕན་ལ་མོས་པའི་ཆོས་འབངས་སེམས་བཟང་ཞིག གོང་བླ་མར་
དད་པ་རྡོ་རྗེའི་བྲག་ལས་བརྟན། བར་གྲོགས་པོར་ཁྲེལ་གཞུང་ཁ་འབབ་རྣམ་
བཞིའི་རྒྱུན་དང་འདྲེས། ཁྱོད་ནམ་ཡང་ང་དང་ངའི་གྲོགས་པོ་དག་གི་ཚེ་ཐག་
བསྲིང་བའི་བླ་སྨན་ནམ། སྨན་སྦྱིན་འཇོ་བའི་དཔག་བསམ་ལྗོན་པ་ཡིན།
རྡོ་སྦིས་གཅོད་པ་ཚེ་རིང་།
ཁྱོད་ཐོག་མར་ངའི་ཁོར་ཡུག་གི་གླིང་ཀ་དེར་བབས་དུས། དེང་རབས་



113
༄༅།།སྐད་ཆའི་སྤྱི་འགྲོས།
སློབ་ཆེན་པ་ཕྱི་རྫིག་ནང་སྟོང་ཞིག་གམ། གྲོང་ཁྱེར་ལས་བྱེད་པ་བོད་སྐད་མི་ཤོད་
པའི་རིགས་དེ་ཡིན་མིན་གྱི་ཐེ་ཚོམ་མ་ཆོད་པར། རེ་ཞིག་ལ་སྟབས་བདེའི་
འཚམས་འདྲིའམ་བཅོས་འཛུམ་ཐུང་ཐུང་ཞིག་གིས་འཐུས་པར་བྱས་མོད། སླད་
མེད་མི་གཤིས་དྲང་མོ་དང་བོད་ཕྲུག་གཙང་མའི་བསུང་ཞིམ་གྱིས། ང་དང་ངའི་
གྲོགས་པོ་ཚོར་ཁྱིམ་ཚང་གཅིག་གི་བདེ་དྲོད་དང་ཕུ་ནུ་ལྟ་བུའི་དུང་སེམས་ཆགས་
སོང་། །
“སྲུང་བའི་མདོ་གསུམ” གྱི་བཟླས་བརྗོད་དང་དད་འདུན་གཙང་མའི་
སེམས་པ་མཐོང་དུས། “གོས་དཀར་ལྕང་ལོ་ཅན”ཞིག་གིས་བྲོ་བ་སྟེར་བས་ངས་
གཅེས་མིང་དེ་ཁྱོད་ལ་བཏགས། ཁྱོད་ཀྱི་སྤྱིལ་ཆུང་གོར་མོར། འཕུར་མི་ཆོ་
ཏཱན(༦༨ # #)དང་ཨེ་ཧྥུ་སན་(Ivern)སོགས་ནུབ་ཕྱོགས་སྒང་རྩེད་པ་ཚོའི་
བརྙན་པར་སྣ་ཚོགས་ཏིལ་གྱི་གང་བུར་གཏམས་ནས། སོ་སོའི་ཁྱད་ཆོས་དང་ཆེ་
བ་གླེང་བར་ གཞུང་ལུགས་རབ་འབྱམས་པ་ཞིག་ གི་བརྟུལ་ཞུགས་འཆང་དུས།
ཁྱོད་ནུབ་ཕྱོགས་པ་མིག་སེར་ཞིག་གི་སྐྱེ་མཐའ་མིན་ནམ་སྙམ། གང་ལྟར་ཁྱོད་ཀྱི་
ངག་སྒོ་ན་འཚེར་བའི་སྒྱུ་འཕྲུལ་ལྟ་བུའི་སྒྱུ་རྩལ་བ་དེ་དག་གིས་ང་ལའང་བློས་མི་
འཆུན་པའི་ངོ་མཚར་ཡང་ཡང་བྱིན། །
ཕོ་ལོ་ཉེར་བརྒྱད་ཀྱི་ཐེམ་སྐས་ལ་འཛེགས་ཀྱང་། ཁྱོད་ལ་ད་དུང་སྡོམ་པ་
དང་ཆུང་མ་མེད་པར་འཇིག་རྟེན་གཉིས་ཀྱི་སོ་མཚམས་ནས་ཅི་ཞིག་ལ་རེ་ཞིང་སྒུག



114
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
ཁྱོད་ང་ཚོའི་བདེ་སྐྱིད་ཀྱི་འཚོ་བར་དགོད་སྒྲ་སྣོན་པའི་རམ་འདེགས་པ་དང་།
གདོང་དམར་བོད་པའི་རིགས་ལ་ཤ་ཞེན་གཞན་ལས་ཟབ་པས། སྔར་ལྟར་ངག་
རིག་ལྷ་མོའི་སྒེག་འཛུམ་ལ་དུང་བའི་རླབས་ཤུགས་འཇགས་མི་འདོད་ན་བརྩོན་པ་
བསྐྱེད་དང་། ངལ་བ་དང་དཔེ་མཁྱུད་རྒྱང་དུ་དོར་ཏེ་ངས་ཡོད་ཚད་ཁྱོད་ལ་ཞིབ་
ཁྲིད་བྱེད་ཆོག
གླིང་བ་བྱང་ཆུབ་རིག་འཛིན། །
བྱང་ཆུབ་རིག་འཛིན། རབ་གནས་ས་སྟག་ལོའི་དབྱར་གཞུང་དེར། །
ངེད་གཉིས་འདུན་མ་གཅིག་པའི་འོད་ཁྱིམ་དུ་ལྷན་ཅིག་བསྙེགས་པ་ནས། ཁྱོད་
ཀྱི་བསྡུས་མིང་“བྱང་རིག་གོ”ཞེས་པ་ཐོས་ཐེངས་རེར་ཚིག་སྡུད་མ་འགྲིག་པའི་སྣང་
བ་ཞིག་འགོག་མེད་དུ་སྐྱེ་འོང་མོད། ད་ལྟ་མ་དག་རྒྱུན་འབྱམས་ཀྱི་ཀློང་དུ་བྱིང་
ཚར་འདུག
གླིང་དཀར་སྟོད་ན་སྲབ་མེད་དུ་འཕྱོ་བ་ཁྱོད་ཚེ་ཡི་རིག་བྱེད་འཛིན་པའི་བྱེད་
པོ་ཞིག 《གླིང་བ་དགོན་གྲོང་གི་ལོ་རྒྱུས》ཕྱི་རབས་པའི་མགུལ་རྒྱན་དུ་བསྲིང་
ཕྱིར། ཁྱོད་དང་ང་ཡི་རྣམ་དཔྱོད་རྨ་འབྲིའི་བཞུར་རྒྱུན་གཅིག་ཏུ་བསྲེས་ཚེ།
ངའི་ལྷན་སྐྱེས་བློ་གྲོས་སྒེག་མོས་ཁྱོད་ལ་དུང་བ་བསླངས་ཤིང་། ཁྱོད་ཀྱི་མ་བཅོས་
ལྷག་བསམ་དྭངས་མོས་ང་ལ་དྲན་ཤིང་བཞག་པ་ཟབ་ཅིང་གསལ། གཞན་ཡང་
ཁྱོད་སློབ་ཆེན་འགྲིམ་སྐབས་ཀྱི་གསང་རྣམ་ཞིག་ང་ལ་ཁ་རོག་གེར་བཤད་པའི་



༄༅།།སྐད་ཆའི་སྤྱི་འགྲོས།
115
མཚན་མོ་དེར། ངས་ཀུ་རེའི་ཚུལ་གྱིས་《དྲག་ཏུ་འབར་བའི་མེ་རི》ཞེས་པ་ཞིག་
ཤར་མར་བྲིས་པ་ད་ལྟ་དྲན་ཡུལ་དུ་ཨེ་ཡོད།
རྨ་ཀླུང་སྔོན་མོའི་སྟོད་སྨད་ནས་ཕན་ཚུན་དྲན་པའི་གླུ་སྐད་སྤྲིན་ལ་བསྐུར་
ཅིང་། དུང་བའི་དཔལ་མཁར་མཛེས་པའི་དར་ཚོན་གྱིས་སྤྲས་བཞིན་ལོ་ཡི་
འཁོར་མོ་དྲུག་འདས་སོང་། གྲོགས་པོ་ལགས། ད་ལོར་དྲུག་ཟླའི་མེ་ཏོག་
འཕྱུར་དུས། ཁྱོད་ཆུ་མོའི་གཞུང་རྟ་བརྒྱུད་ནས་ཕེབས་ཤོག་དང་། ངས་རྒོད་
པོའི་གཤོག་འགྱུར་གཡར་ནས་འཕུར་འོང་བས། སྔར་གྱི་གཞིས་ཀ་དེ་ནས་སེམས་
མཐུན་པའི་མཇལ་འཛོམས་ཐེངས་གཅིག་བྱེད།
༢༠༠༣.༥. ༡༢



116
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
•
=
-
-
-
-
“མི་ལ་ཁྲེལ་ཡོད་དགོས། རྟ་ལ་འགྲོས་ཡོད་དགོས།”
ལེགས་བཤད་འདི་དབྱངས་སུ་གྱེར་བཞིན་མེས་པོ་ཁྲེལ་གཞུང་ཅན་དག་ཚོ་
མི་ཚེའི་བགྲོད་ལམ་རིང་མོ་ནས་ཆེས་ཚུལ་མཐུན་གྱིས་སླེབས་ཤིང་། སླར་ཡང་
བདེ་མོ་དང་གྱེས་ཚིག་ཅི་ཡང་མེད་པར་སྡོམ་ཚིག་ཐུང་ཐུང་འདི་བུ་རབས་ཚ་རྒྱུད་ལ་
བཞག་རྗེས་ཞེན་ཆགས་ཀྱིས་མ་བསླད་པའི་མིག་ཟུང་རེ་རེ་བཞིན་བཙུམས་ཏེ།
ང་ཚོ་དང་བར་ཐག་རིང་ལ་ཐུང་བའི་གནས་དེར་གཏན་དུ་བཞུད་སོང་། །
ངས་འཇིག་རྟེན་གྱི་ཆེས་མཐོ་སར་བཞུགས་པའི་དྲན་དབང་དག་གི་གསུང་
སྒྲོས་ལས་འདི་ལྟར་ཐོས་ཏེ། “གཞན་རྒྱུ་མཚན་དུ་བྱས་ནས་ཁ་ན་མ་ཐོ་བ་སྟེ་སྒོ་
གསུམ་གྱི་ཉེས་སྤྱོད་ལ་དུག་བཞིན་འཛེམ་པའི་རྣམ་པ་ཅན་གྱི་སེམས་བྱུང་དེ་ནི་ཁྲེལ་
ཡོད་པའོ། ། ”ཞིབ་ཏུ་སོམས་དང་། རླབས་ཆེན་གྱི་བསམ་བློ་འདི་ལྡན་ན་
གཉེན་བཤེས་གྲོགས་པོ་གང་ལའང་རྨ་འབྲི་གཙང་གསུམ་གྱི་རྒྱུན་ལས་འགྲོགས་ཡུན་
རིང་། ངོ་མཚར་གྱི་སྤྱོད་ལམ་འདི་བསྲུངས་ན་དྲག་ཞན་བར་མ་ཀུན་གྱི་མཐོང་



༄༅།།སྐད་ཆའི་སྤྱི་འགྲོས།
117 །
ལམ་དུ་མཛེས་པ་བརྒྱ་སྟོང་གིས་འགྲན་མི་བཟོད།
འགྲོ་བ་མིའི་རིགས་འདི་རང་གཅེས་འཛིན་དྲག་པོའི་གདོན་གྱིས་བརླམས་
ཏེ་གཞན་གྱི་ཚེ་སྲོག་མཚོན་གྱིས་འཕྲོག་དུས། སྐམ་སྲེད་ཀྱི་འགྲམ་ཆུ་འཛར་
འཛརངང་བསགས་པའི་རྒྱུ་ནོར་ཐབས་ཀྱིས་རྐུ་དུས། ཆགས་པའི་མེ་ལྕེ་མཁའ་
རུ་མཆེད་དུས། རྫུན་དང་ཕྲ་མའི་འཁོར་ལོ་སྐོར་དུས། གཞན་ཡང་། བློས་
ཐུབ་གྲོགས་པོ་ལྐོག་ནས་བསླུ་བར་ཀླད་ཤུགས་ཀྱི་རྩོལ་བ་རྒྱས་དུས། མདོར་ན་
ཡིད་ཐང་ཆད་པའི་ཉེས་སྐྱོན་ཡོད་ཚད་ཀྱི་གཉེན་པོར“ཁྲེལ་ཡོད་པའི”ནད་བརྒྱ་
སྨན་གཅིག་གི་རིལ་བུ་འདི་ཁོ་ན་མཁོ།
“རྟ་ཤི་རྒྱུ་གསོས་ན་རྐང་བའི་ཚེགས་ལེན། །
མི་ཤི་རྒྱུ་བསྐྱབས་ན་སྲོག་གི་གཤེད་མ། །”
གཏམ་དཔེ་འདི་ཐོག་མར་རྒན་པོ་ཁ་མཁས་ཤིག་གི་ལྗགས་རྩལ་གྱི་འཁྱུག་
གར་ངོམ་ས་ནས་བརྡོལ་འོང་ཞིང་། རིམ་གྱིས་ཁྲེལ་མེད་མི་སུ་ལའང་མཛའ་བའི་
མགུལ་རྒྱན་སྙིང་རྗེ་ཞིག་ཏུ་གྱུར། བླ་མས་ཆོས་འཁོར་སྐོར་དུས“ཁྲེལ་མེད”
བགེགས་ཀྱི་གཏོར་མ་རྒྱ་མཚོའི་མཐའ་རུ་འཕེན། དགེ་རྒན་གྱིས་འཆད་ཁྲིད་
མཛད་སར“ཁྲེལ་མེད”རྒོལ་བ་ངན་པ་ལུང་རིགས་ངར་མའི་རྭ་རྩེར་མཆོད། ཕ་
མས་བསླབ་བྱ་གནང་སར“ཁྲེལ་མེད” བུ་ལོའི་མགོ་འཕང་རྐང་མཐིལ་ལས་ཀྱང་
དམའ་སར་འགོད། ཡ་རབས་དམ་པའི་ཉི་འོད་འཕྲོ་ས་ན་“ཁྲེལ་མེད”མུན་པའི་
ཐསྙད་འདི་གླེང་དགོས་ཆུང་ཡང་། ཁྲེལ་མེད་ནི་ནམ་ཡང་ཁྲེལ་མེད་ཡིན་པས།
དྲན་ཤེས་ཀྱི་ལྕགས་རི་མ་བརྟན་ན་མི་ཚེའི་འདུན་མ་བརླག་པའི་ཉེན་ཁ་གཞན་ལས་



118
༄༅
།།ལྡོང་ཡོན་ཏན་རྒྱ་མཚོའི་ལྷུག་རྩོམ།
ཆེ།
མཐར་གཏུགས་ན་ཁྲེལ་མེད་པ་ནི་ལུས་ངག་གི་སྤྱོད་པས་མི་རྫོགས་པའི་ནང་
གི་འཛིན་སྟངས་ནག་པོ་ཞིག་སྟེ། “ཉེས་སྤྱོད་ལ་དམིགས་ནས་གཞན་དོན་རྒྱུ་
མཚན་དུ་བྱས་ཏེ་འཛེམ་པ་མེད་པའི་རྣམ་པ་ཅན་གྱི་སེམས་བྱུང” ནི་དེའི་རང་
མཚང་གི་རྗེན་ཞལ་མ་ཡིན་ནམ། ཁྲེལ་མེད་ཚེ། རྒྱལ་ཐབས་སྡེ་བཞི་དར་བ་
ཞིག་གི་སྣང་ངོར་ཉམ་ཆུང་རྒྱལ་ཕྲན་ཁྲི་འབུམ་ཁ་ཟས་སྣུམ་པོ་ཞིག་གི་ཚབ་མཚོན་
ཙམ། ཁྲེལ་མེད་ཚེ། དབང་ཆེན་དཔོན་པོའི་ཞབས་དྲུང་ན་དྲང་བདེན་གྱི་
འབངས་མི། འདུར་རྒྱུགས་རྐྱང་རྐྱང་གིས་ཟད་དགོས་པའི་གཡོག་པོ་རྣམ་དག
ཨ། འཇིགས་རྔམ་ཆེ་བའི་“ཁྲེལ”འདི་ལ་དགག་སྒྲ་དང་ལྡན་རྐྱེན་སྦྱར་བ་ཙམ་གྱི་
ཁྱད་པར་ལས། ང་ཚོར་ཅི་འདྲའི་བདེ་སྡུག་གི་ཟློས་གར་རིང་མོ་རེ་འཁྲབ་པར་
བྱེད་པ་རེད་ཨང་།



༄༅།།སྐད་ཆའི་སྤྱི་འགྲོས།
119
ད་དད་མཚོ་སྔོན་བོད་སྐད་རྒྱུད་བསྒྲགས།
འདི་ནས་བགྲང་བྱ་ལྔ་བཅུ་ཙམ་ལུགས་ལྡོག་གིས་བགྲངས་པའི་དབྱར་
གཞུང་ཞིག་ལ་སྐུད་མེད་གློག་གི་རྦ་རླབས་བརྒྱུད་དེ་བོད་སྐད་རྐྱང་རྐྱང་སྨྲ་བའི་ཕོ་ཉ་
ཁྱོད། གསར་རྙིང་ཟུང་གི་རྣམ་པ་གསལ་བའི་གནའ་མཁར་ཟི་ལིང་གྲོང་ཁྱེར་
ནས་ཐོལ་གྱིས་འཕུར་ཏེ་མཚོ་སྔོན་ཁྲི་ཤོར་རྒྱལ་མོའི་ཕྱོགས་བཞིར་ལྡིང་སྐོར་གྱིས་
རྩེན་ཞིང་། རིམ་གྱིས་མཚོ་བོད་མཐོ་སྒང་དང་གངས་ལྗོངས་ཧྲིལ་བོ་སོགས་སུ་
སྙན་འཇེབས་ཀྱིས་བབས་ཚེ། གདོད་མའི་རྨི་ལམ་ནས་སད་ལ་མ་སད་པའི་
སེམས་བཟང་སྤྲེའུའི་རིགས་རྒྱུད་ཅིག་ལ་ངོ་མཚར་དང་ཞེད་སྣང་འདྲེས་མའི་ཚོར་
སྣང་བྱིན། འགའ་རེས་སྒྲ་སྡུད་སྒམ་ཆུང་དུ་ཁ་མཁས་ལྕེ་བདེའི་དཔུང་ཚོགས་
ཤིག་སྦས་སྐུང་བྱས་ཡོད་འདུན་དང་། ལ་ལས་ཁོ་ཚོའི་ངལ་དུབ་ལ་སྙིང་རྗེ་དང་
འགྱུར་ཁུགས་ལ་སེམས་ཚེགས་སོགས་ཀྱི་སྟོང་སྣང་ཡང་སྒོམ་མྱོང་སྐད་འདུག
འཇིག་རྟེན་གྱི་བྱ་བཞག་གང་ཡིན་ཡང་རྒྱུན་རིང་མྱོང་གོམས་དང་འདྲིས་



120 ༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
གཤིབ་ཁྲོད་ནས་ཕན་ཚུན་ལ་རྒྱུས་ལོན་དང་བླང་དོར་བྱེད་པ་ལྡོག་མེད་ཀྱི་ཆོས་ཉིད་
ཡིན་ཕྱིར། རི་གསུམ་གྱི་ཡང་རྩེར་འཚོ་ཞིང་གནག་ཕྱུགས་ཀྱི་རྨུག་རྗེས་སྒུམ་པའི་
འབྲོག་པ། ལུང་གསུམ་གྱི་ཕུ་མདར་འདུར་ཞིང་ལོ་ལེགས་ཀྱི་དུས་སྟོན་སྒུག་པའི་
རོང་བ། ལྷིང་འཇགས་ཀྱི་དགོན་པར་བཞུགས་ཏེ་གཏན་བདེའི་ཞིང་ཁམས་
བསྐྲུན་བཞིན་པའི་དགེ་འདུན་པ། གྲོང་ཁྱེར་གྱི་འདུ་འཛིས་བྲན་དུ་བཀོལ་ཀྱང་
ཤམར་གྱི་བྲོ་བ་མ་བརྗེད་པའི་ལས་བྱེད་པ། ཤེས་རིག་བདུད་རྩིས་བསྐྱངས་ཤིང་
མ་འོངས་ཕུགས་འདུན་ཡངས་པའི་སློབ་གྲྭ་བ་སོགས་མང་བོ་མང་བོ་ཞིག་གིས་རིམ་
བཞིན་ཁྱོད་ཀྱི་དགེ་མཚན་རྟོགས་ཤིང་ཁྱོད་ལ་དུང་བ་ཆགས། ཁྱོད་ཡོད་སའི་སྦྲ་
ནག་དང་ཁང་ཁྱིམ་དག་ཏུ་ནམ་ཡང་ཉན་མཁན་གྱི་འདུ་ཚོགས་ཆེ་ལ་ཁྱོད་སླེབས་
པའི་དུས་ཚོད་རེ་རེར་དགའ་ཀྲོག་ཀྲོག་གིས་ངང་སྒུག་བྱས་པ་གྲངས་མཐའ་མེད་
ཟེར། ཁྱད་པར་དུ་དཀའ་སྡུག་དང་མནར་གཅོད། ནད་ཡམས་དང་མུ་གེའི་
ཀློང་ན་ཉམ་ཆུང་གིས་འཚོ་བའི་མི་རིགས་འདིར། ཁྱོད་ཀྱིས་“རིག་གནས་གསར་
བརྗེའི”གདུག་རྩུབ་ནག་པོ་ཁྱུར་མུད་བཏང་ཟིན་པའི་གཏམ་སྙན་ཚངས་པའི་དྲུག་
འགྱུར་ལས་འཕོས་པ་བཞིན་གསལ་ལྷང་ལྷང་གིས་སྒྲོན་ཚེ། ཁྱོད་སྤྱི་གཙུག་གི་
ཏོག་ཏུ་མཆོད་མཁན་དང་འཕར་ལྡིང་གི་སྙིང་ཤར་གླན་མཁན་ཡང་ཤིན་ཏུ་མང་
མྱོང་། །
ཐོག་མའི་གཏམ་རྒྱུད་འདི་རྒན་བགྲེས་ཚོའི་ཞལ་སྒྲོས་བསྐུར་བ་ཙམ་ལས་
ངས་གསལ་བོར་མི་ཤེས་ཏེ། ཁྱོད་ཐོག་མར་འཁྲུངས་ཤིང་ནར་སོན་པའི་སྐབས་
ང་ད་དུང་གྲུ་ག་གཞན་ཞིག་གི་རྣམ་ཤེས་སམ་སྲོག་ཆགས་ངོ་མཚར་བ་ཞིག་ཡིན་ཡང་



༄༅།།སྐད་ཆའི་སྤྱི་འགྲོས། །
121
སྲིད། །
རྒྱང་རིང་རྒྱང་རིང་ཞིག་ནས་ང་གངས་ལྗོངས་ཀྱི་མགྲོན་པོར་སླེབས་ཏེ་ཀ་
ཁའི་དབྱངས་རྟ་ཐོག་མར་གྱེར་བཞིན་པའི་ཚེ་ཁྱོད“རོང་འབྲོག་དགའ་བའི་རྩེད་
འཇོའི”ཐེམ་སྐས་བཞི་བརྒྱ་ཡས་མས་སུ་སྐྱོད་ཀྱིན་འདུག་པས་ད་ལྟ་བསམ་གཞིག་
བཏང་ན་ཕལ་ཆེར་ཁྱོད་ཀྱི་འཁྲུངས་སྐར་སུམ་ཅུ་བ་ཙམ་བསུ་བའི་སྐབས་ཡིན་ངེས།
དུས་དེར། བྱིས་བློའི་རྨི་ལམ་ན་རྩེན་པའི་ཁྱེའུ་ཞིག་ལ་མཚོན་ན་ཁྱོད་རྩེད་ཆས་
སྙིང་རྗེ་ཞིག་གི་དོ་ཡ་ཙམ་རེད།
གང་ལྟར། དུས་དེ་ཙམ་ནས་བཟུང་ཉིན་ཟླ་འཁོར་སྐྱོད་ཀྱི་འགྲོས་དང་
བསྟུན་ནས་ཁྱོད་ང་དང་འབྲལ་ཐབས་མེད་པའི་གྲོགས་པོ་བློས་ཐུབ་ཅིག་ཏུ་གྱུར་ཏེ་
བྱིས་བློའི་སྒོ་གླེགས་ཤེས་རིག་གིས་གྲོལ་པའི་རྟེན་འབྲེལ་དང་བོ་འགྲིགས། དེའི་
ཕྱིར་ང་འགྲོ་ས་དང་འདུག་སར་སྒྲ་སྡུད་འཕྲུལ་ཆས་ཡོད་ལ། མཚོ་སྔོན་བོད་སྐད་
རྒྱང་བསྒྲགས་ལ་ཉན་ཐུབ་ཚེ་ངའི་སྤྲོ་སྣང་དགོང་སྔོན་གནམ་ཡིན་ཞེས་བཤད་ཀྱང་
ཐལ་མི་ཆེ་བར་སེམས། ཁྱོད་ཀྱི་ཉིན་ཞག་གཅིག་གི་ལེ་ཚན་རེ་རེ་དགེ་སྦྱོང་བའི་ཁ་
ཏོན་བཞིན་ངའི་བློ་ཐོག་ན་ཤར་ཤར་ཡོད་ཅིང་རྩོམ་སྒྲིག་པའི་མིང་དང་རྒྱང་སྒྲོག་
པའི་སྐད་སྒྲ་ངོས་འཛིན་ལའང་ཐག་ཐོགས་མེད་པས་ང་ཁྱོད་ཀྱི་ཆེད་མཁས་པ་དང་
བོའི་གྲས་སུ་གཏོགས་པར་གདེངས་ཚོད་ཡོད། །
དུས་རབས་མགྲིན་ཚབ་པ་ཁྱོད་ཀྱིས་ཉིན་རེར་འཚར་ལོངས་འབྱུང་བཞིན་
པའི་ངའི་དྭངས་གཙང་གི་སེམས་པར་མི་རིགས་ཀྱི་དུང་ཞེན་བསླངས་ཤིང་ངག་རིག་
གི་སྒོ་འཕར་ཕྱེས། ཕྱི་ནང་རྒྱལ་ཁབ་ཀྱི་འཕོ་འགྱུར་དང་ཁ་ཕྱོགས་ལའང་བསམ་



122
-
--
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
བློ་མི་གཏོང་རང་གཏོང་གི་ངའི་གཤིས་ཀ་འདི་ཡང་ཁྱོད་དང་ཁྱོད་འདྲ་བ་གཞན་
དག་ལ་འབྲེལ་བ་དམ་ཟབ་ཡོད། །
“བོད་ཀྱི་སྐད་ཡིག་ཁྲིད་པ”དང་“རྩོམ་རིག་ལེ་ཚན”གཉིས་ལས་ངས་རིག་
པའི་བརྡར་ཤ་སྣ་ཚོགས་ཆོད་ཅིང་སྙན་ངག་ལྷ་མོའི་བརྩེ་འཛུམ་གྲོལ་བའི་མན་ངག་
གང་མང་རྙེད། ཕྱོགས་མེད་ཀྱི་རེ་འདུན་ཁུར་བའི“བར་སྣང་འཕྲིན་གྱི་ཕོ་ཉ”
དང་། སྐར་ཚོགས་དགོད་འཛུམ་ཁྲོད་སྙན་ལྷང་ལྷང་གིས་བྱོན་པའི“གངས་རིའི་
མཚན་གླུ”སྙན་མོ། མི་རིགས་ཤིག་གི་ཐུན་མིན་སྒྱུ་རྩལ་མཚོན་པའི་“དམངས་གླུ་
ཁུ་བྱུག་གསུང་སྙན” སོགས་ཀྱིས་ངའི་ལྷིང་འཇགས་ཁེར་རྐྱང་གི་འཚོ་བར་ཟད་
མཐའ་མེད་པའི་བདེ་དྲོད་སྟེར། །
“ན་ཆུང་བྱིས་པའི་དགའ་ཚལ” ལས་མི་རིགས་ཤིག་གི་སེམས་འདུན་དང་
འབྱུང་འགྱུར་ཐོས་འོང་ལ། “ གངས་ལྗོངས་གསེར་ཟམ” རིང་མོས་རི་ཆུ་སྟོང་
ཕྲག་གིས་ཆོད་པའི་བར་ཐག་ཉེ་བར་བཏང་ཞིང་ཤེས་བྱའི་སྒོ་གླེགས་གྲངས་མེད་
གྲོལ་བྱུང་། །
དུས་རབས་ཀྱི་འགྲོས་དང་བསྟུན་ནས་སླེབས་པའི་“དཔལ་འབྱོར་འཕྲིན་
གསར”གྱིས་ངའི་ཕ་ཡུལ་ལ་འཇིག་རྟེན་གསར་བའི་འཚོ་བ་དང“བརྡ་འཕྲིན”བུ་
མོའི་འཛུམ་ཞལ་སྐྱེལ་ཡོང་། འདོ་རིག་རྟ་བོའི་འཚེར་སྐད་དང་ཐུལ་དཀར་འབྲི་
མོའི་ངུར་དབྱངས་ཀྱིས་བཟི་བའི་རི་མཐོ་ལུང་ཟབ་ཀྱི་གནས་བདག་ཚོར་ཡུལ་གྱིས་
བསྐལ་བའི་གཉེན་ཉེ་དང་གྲོགས་པོའི་བདེ་སྡུག་དུས་སུ་སྒྲོག་པ་སོགས་ཕུན་ཚོགས་
སྣ་འཛོམས་ཀྱི“མཚོ་སྔོན་བོད་སྐད་རྒྱང་བསྒྲགས”ཁྱོད་ཀྱིས་ང་དང་ངའི་མི་རིགས་



༄༅།།སྐད་ཆའི་སྤྱི་འགྲོས།
123
སམ་རྒྱལ་ཁབ་ལ་བསུབ་མེད་ཀྱི་ཕྱག་རྗེས་དང་གཞལ་མེད་ཀྱི་བཀའ་དྲིན་བསྐྱངས་
པ་བརྗོད་མཐའ་མེད།
ང་དྲང་བདེན་ཚངས་ཐིག་སྟེང་བརྟན་པོར་འགྲེང་སྟེ་བསམ་གཞིགས་རྣལ་
མའི་འཁར་གསིལ་ལ་ཁེན་དུས། ཁྱོད་ལ་ཁྱོད་དང་འཚམ་པའི་བསྟོད་ཚིག་ཨུཏྤལ་
དཀར་བོའི་རྣ་རྒྱན་མོད་ལ། མགོས་མ་ཚོར་བའི་རུལ་དྲིར་གྱུར་བའི་ཉེས་སྐྱོན་
འགའ་རེ་ཡང་གཏན་ནས་མེད་ག་ལ་ཡིན། ངེད་གཉིས་མ་བསྒྲིགས་རང་མཐུན་
གྱི་གྲོགས་པོ་ཞིག་གི་ཆ་ནས་བསམ་ན། ཁྱོད་ལ་དགེ་སྐྱོན་ཅི་མཆིས་ལྷུག་བརྗོད་
བྱེད་དགོས་པ་ངའི་ཕྲག་བབས་ཀྱི་འོས་འགན་དང་ཁྱོད་མ་འོངས་རྒྱང་སྐྱོད་ཀྱི་
མཐུན་རྐྱེན་ཉག་གཅིག་མ་ལགས་སམ། ཉེ་བའི་ལོ་ཤས་རིང་། ཁྱོད་ཀྱིས་
གངས་ཅན་བོད་པའི་སྤྱི་སྐད་དང་བརྡ་སྤྲོད་གཞུང་གི་དགོངས་དོན་ལས་གར་བའི་
ཡུལ་སྐད་གང་མང་ཐོལ་བྱུང་གིས་གསུངས་ཡོང་བ་དེས་ཉན་མཁན་སྟོང་གི་རེ་བའི་
རི་མོར་ནག་ཐིག་ཕབས་ཤིང་སྤྱི་སྐད་གཏན་འབེབ་ལ་རྒྱང་ཐག་ཕྱེས་པ་མངོན་སུམ་
ཡིན་པས། ཉམས་མྱོང་ཟབ་པའི་རྒན་བགྲེས་དང་མཁྱེན་དཔྱོད་ཡངས་པའི་དྲན་
དབང་། རིགས་ཞེན་ཆེ་བའི་དར་མ་དང་མིག་རྒྱང་རིང་བའི་གཞོན་ནུ་སོགས་ལ།
ཉ་ཟླ་སྒོར་མོ་འདྲ་བའི་གྲོས་ཤིག་བྱོས། ལྷ་རྫས་དར་དཀར་འདྲ་བའི་ལམ་ཞིག་
དེད་དང་། ཁྱོད་ལ་མིང་དོན་མཐུན་པའི་“དུས་རབས་མགྲིན་ཚབ་པ” དང་།
“མི་རིགས་སྣེ་ཁྲིད” ཀྱི་ཆོ་ལོ་མཐོན་པོ་ཆུ་བཞི་སྒང་དྲུག་ན་འཚོ་བའི་ཉན་མཁན་
ཚོས་གུས་ཕྱག་མང་བོའི་ཀློང་ཡངས་ནས་འབུལ་ཡོང་བར་ང་ལ་ཡིད་ཆེས་ཡོད། །
མཇུག་མཐར། ངས་དེ་རིང་ཁྱོད་ཀྱི་འཁྲུངས་སྐར་ལྔ་བཅུ་བར་བཅོས་



--
-
-
-
-
-
124 ༄༅ །།ལྡོང་ཡོན་ཏན་རྒྱ་མཚོའི་ལྷུག་རྩོམ།
མིན་སེམས་འདུན་མཚོན་པའི་དར་དཀར་དགོང་སྔོན་མཐོན་པོར་བཏེགས་ཏེ་བཀྲ་
ཤིས་དགུ་འཁྱིལ་གྱི་རྟེན་འབྲེལ་ཞུ་ཞིང་། མ་འོངས་པར་ཁྱོད་ཀྱི་མདུན་ལམ་ལ་
སྔར་ལས་ལྷག་པའི་གཟི་འོད་འབར་བའི་སྨོན་འདུན་ཡང་བཅོས་མིན་གྱིས་ཞུས་པ་
ལགས།
༢༠༠༢. ༧. ༢༡
རྩོམ་ཡིག་འདིར་མཚོ་སྔོན་བོད་སྐད་རྒྱང་བསྒྲགས་ཁང་བཙུགས་ནས་ལོ་འཁོར་ལྔ་བཅུ་འདས་པའི་དགའ་སྟོན་ལ་ཆེད་
དུ་བསྡུས་པའི་ཞིང་ལྗོངས་ལྔའི་ལྷུག་རྩོམ་འགྲན་བསྡུརས་ང་དང་སྒྲ་སྡུད་འཕྲུལ་ཆས”ཞེས་པའི་སྟེང་ཨང་གཉིས་པའི་བྱ་དགའ་
ཐོབ།



༄༅།།སྐད་ཆའི་སྤྱི་འགྲོས།
125
125
༢ཛཉིདཀླུཛ།
ཕྱིརོལ་ན་དགུན་རླུང་ལྡིང་ཞིང་། མཚན་ལྗོངས་འདི་ཁུ་སིམ་མེར་ཡོད་
དུས། ངའི་དྲན་པ་མདུན་གྱི་པོད་ཆེན་ལས་བརྒལ་ནས་མཐའ་ཀླས་འཇིག་རྟེན་
གྱི་འཁྱམ་སྐྱོད་པ་ཞིག་ཏུ་གྱུར། འཁྱམ་ཉུལ་བ་ཁོ་ཨ་ཐང་ཆད་བཞིན་ཕྱིར་སླེབས་
ཏེ་ངལ་གསོའི་ཚུལ་གྱིས་སྒེའུ་ཁུང་ཕྱི་རོལ་ཏུ་མིག་ཡངས་རེ་བྱས་ཚེ། རང་ཉིད་
ཡོང་སའི་ལམ་ཕྲན་དེ་ ཟླ་ངོགས་ནས་ གསལ་ལེར་མཐོང་བྱུང་། དེའི་ ཕྱིར།
གསལ་ལྷང་ལྷང་གི་དྲན་པ་འདི་བཀོལ་ནས། ངས་ཁ་ཁོག་དྲང་མོས་རང་ཉིད་
གླེང་བ་ཡིན།
ཕྱིར་འདང་རེ་བརྒྱབ་དུས། ང་ས་སྒང་འདིའི་མགྲོན་པོར་སླེབས་ནས་
བགྲང་བྱ་སུམ་ཅུའི་དུས་ཚོད་ཡུད་ཡུད་ཀྱིས་སྤྱད་ཚར་འདུག་ཨང་།
༢
ལས་རླུང་དྲག་པོས་ཕྱོགས་མེད་དུ་ཁུར་བའི་རྣམ་ཤེས་ཉམ་ཐག་ཅིག རྔ་
ཡུལ་ནས་ལྗོངས་སྔོན་མོའི་སྟོད་རྒྱུད་ན་ལྷམ་མེར་ཆགས་པའི“སྒོ་མང་མཐའ་བའི”
དུད་ཁྱིམ་དཀྱུས་མ་ཞིག་ཏུ་ཟླ་དགུ་ཞག་བཅུར་དམ་ལ་བཏགས་རྗེས། རབ་རྒྱལ་



126
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
ཆུ་གླང་ལོའི་དཔྱིད་རླུང་དལ་བུར་ལྡིང་བའི་མཚན་ལྗོངས། སྐར་ཚོགས་ཁྲ་ལམ་
མེར་འཛོམས་ཤིང་། ཟླ་འོད་གསལ་ལྷང་ངེར་འཕྲོ་དུས། ཨག་སྐད་རྣ་ལ་
གཟན་པ་ཞིག་དང་ལྷན་ཅིག་ཏུ་སླེབས་པའི་སྲོག་ཆགས་ཆུང་ཆུང་དེར། བདག་
འཛིན་གྱི་དབང་གིས་འདིར“ང”ཞེས་མིང་བཏགས་པ་ཡིན།
མི་ཁ་གསེར་གྱི་སྒོ་མོ་ཡིན་ཡང་། རི་བོང་ཅལ་འདྲོག་ལྟ་བུའི་སྐད་ཆ་དག་
བསིལ་རླུང་འཇམ་པོ་ཞིག་གི་དོད་དུ་བཞག་ན་ཧ་ཅང་མཛེས། ཚེ་རབས་སྔོན་མ་
དག་གིས་འབད་འབུངས་ཀྱིས་བསགས་འབྲས་དཀར་བོ་དེ་ལེགས་ཙམ་ཡོད་པས།
ངའི་བྱིས་དུས་ཀྱི་བྱད་བཞིན་སྙིང་དུ་སྡུག་ལ། ལྷན་སྐྱེས་རྣམ་རིག་ཀྱང་ཀྲོང་ཀྲོང་
ཞིག་ཡོད་སྐད་འདུག་མོད། བརྩེ་ལྡན་མ་ལོ་དང་། བྱམས་ལྡན་ཞང་བོ་སོགས་
ཀྱིས། ཁྱིམ་ མཚེས་ རྒན་ མོའི་ སྒྲོ་ བཏགས་ ཀྱི་ འཇའ་ཚོན་ འཁྱོག་ པོ་ དང་།
མཚན་ལྟས་མཁན་པོའི་འཁྲལ་འཁྲུལ་གྱི་དཔྱད་སྟོབས་ཙམ་ལ་ངའི་ལས་དབང་མ་
བཅོལ་བར། རྐང་བར་རན་པའི་ ལྷམ་དང་མགོ་ ལ་འཚམ་པའི་ཞྭ་བཞིན།
འོས་མཐུན་གྱི་འཚོ་བའི་ཁེ་དབང་སྤྲད་པ་ནི། མི་ཚེ་འདིའི་ཆེས་ཆེ་བའི་བདེ་སྐྱིད་
ཡིན།
བྱིས་དུས་ཀྱི་རྩེད་ར་ཁྲ་མོ་དེ་ནས། གསེར་མདོག་འབར་བའི་ཞིང་ཁར་སོ་
སྲུང་བ་མ་བྱས་ལ། ནོར་ལུག་འཚོ་སྐྱོང་གི་རྫི་གླུ་ཞིག་ཀྱང་ལེན་མ་དགོས་པ།
ང་ལ་སྙིང་ཉེ་བའི་ཁྱིམ་མི་ཚོའི་གཟིགས་སྐྱོང་དང་བཀའ་དྲིན་ཡིན་མོད། རང་



༄༅།།སྐད་ཆའི་སྤྱི་འགྲོས།
127
གཤིས་རྒོད་པའི་གླ་བ་ཆུང་ཆུང་ང་། ཤར་དུ་མཆོངས་ཤིང་ནུབ་ཏུ་ཡིབ་ཐེངས་
མང་བས། བྱམས་ལྡན་མ་ལོའི་སེམས་པར་བྲེད་ཤ་བསླངས་པ་ལན་གཅིག་མིན་
ལ། རིགས་མཐུན་དཔུང་ཚོགས་ཀྱི་རྒྱལ་བོ་ཆུང་ཆུང་ང་། ཁྱིམ་མཚེས་རྒན་
རྒོན་ཚོས་ཕྱག་རྟེན་འཕྱར་ས་དང་། མ་ཞང་བཙན་པོའི་བཀའ་ཁྲིམས་ལས་
འགལ་བའི་ནག་ཉེས་པའང་མང་དུ་བྱེད་མྱོང་།
བཀྲ་ཤིས་སྒོ་མང་དགོན་ཆེན་རིག་གསར་སྲིན་མོས་ཁྱུར་མུད་བཏང་ཤུལ་ན།
སྦྱང་བྱའི་མ་ལག་མི་ཚང་བའི་སློབ་ཆུང་ཞིག་ལས་ཀ་ཁའི་དབྱངས་རྟ་སྐྱོར་བ་ནམ་
ཡང་ང་ཚོའི་སྡེ་འདབས་ནས་ཐོས་ཐུབ། བཞི་ཟུང་ལོ་ཡི་འདབ་མ་ལྡེམ་ལྡེམ་དུ་
བཞད་པའི་དཔྱིད་ཟླ་གསུམ་པར། ང་ཡང་སློབ་ཆུང་དེའི་བྱིས་པ་བྲ་ཚགས་ཚོའི་
ཁ་སྣོན་དུ་འགྲོ་སྐལ་ལྡན། བགྲང་བྱ་ལྔའི་རིང་དུ་ངའི་འདུལ་དཀའ་གླ་བ་རྒོད་
པོའི་རང་གཤིས་ལ་བསྒྱུར་བཅོས་མ་ཐོབ་ཀྱང་། ལྷན་སྐྱེས་སྨྲ་བརྗོད་དག་མོ་དང་།
རྣམ་དཔྱོད་མེ་ལོང་དྭངས་མོའི་དཔལ་ཡོན་ལས། སློབ་ཆུང་མཐར་ཕྱིན་གྱི་འབྲས་
རྟགས་ཆེས་མཐོ་ཤོས་ཏེ་ངའི་བགོ་སྐལ་དུ་སྨིན་བྱུང་། སྐབས་དེར། རྫོང་བོད་
ཡིག་སློབ་འབྲིང་གི་སྒོ་མོ་ང་ལ་གཏད་དེ་ཡངས་པོར་ཕྱེས་ཡོད་སྐད་འདུག་ལ།
སློབ་ཆུང་དགེ་རྒན་ཚོས་ཀྱང་རྟིང་བསྐུལ་གྱི་བསླབ་བྱ་ཤིན་ཏུ་མང་། ཤེས་རིག་མུ་
ཏིག་གི་མགུལ་རྒྱན་འདོགས་པར་རང་ཡང་སེམས་བསམ་པའི་གཏིང་ནས་ལམ་ལ་
ཆས་པར་མོས།



128
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
བཀྲ་ཤིས་དང་དགོད་སྒྲ་རྐྱང་རྐྱང་གི་མི་ལོ་བཅུ་གསུམ། བྱིས་པའི་རྩེད་
རར་ཡན་ཞིང་དབྱངས་གསལ་གྱི་མེ་ཏོག་བཏུས་པའི་མི་ལོ་བཅུ་གསུམ། དུང་
དུང་གིས་རོལ་ཏེ་ཞེན་ཆགས་ངང་གྱེས་ཕྱག་ཕུལ་རྗེས་ཤིག་ལ། ངའི་མི་ཚེར་
གསེར་མདོག་གི་གཟི་བྱིན་སྣོན་པའི་མ་ཞང་དང་སྤུན་མཆེད་དག་གིས་ཡུན་རིང་
སེམས་པའི་ནང་མར་ཉར་བའི་རེ་སྨོན་དྲོན་མོ་དེ་ཕྱིར་འཕྱུར་བྱུང་། མི་ཚེའི་
བཤུལ་ལམ་རིང་མོའི་དཀྱོགས་མཚམས་ཆེ་ཤོས་ཤིག་ཏུ་སླེབ་པའི་སྔོན་བརྡ་བཀྲོལ་
བྱུང་། དེའི་ཕྱིར། ངས་སློབ་རའི་མཛེས་སྡུག་བཞག་སྟེ། ཞི་བསིལ་ལུང་
རྟོགས་བསྟན་པའི་ཆོས་སྒོར་དལ་གྱིས་ཞུགས། དྭངས་གཙང་དུང་སེམས་མངར་
མོ་རྒྱབ་ལ་བསྐྱུར། ལྷན་སྐྱེས་གནག་སྣུམ་སྐྲ་ལོ་རླུང་ལ་བསྐུར། ངུར་སྨྲིག་བླ་
གོས་འཇམ་པོ་ལུས་ལ་བགོས། དུས་དེ་ནས་བཟུང་། སྡོམ་གསུམ་མེ་ཏོག་
དཀྲིགས་པའི་དགའ་ཚལ་ནས། “གཉོམ་ཆུང་ཚུལ་མཐུན”དང་། “དོན་
ཉུང་བྱ་ཉུང”། “ཞི་དུལ་བག་ཡོད”། “ལྷོ་སྐྱ་གོས་ཧྲིལ”། “བདག་གཞན་
མཉམ་བརྗེ” སོགས་སྡོམ་ཚིག་གང་མང་གི་རྩི་བཅུད་འཐུང་བས། འགའ་རེས་
བཤད་ན། ངའི་ལུས་ སེམས་ གཉིས་ ཀ་ གཞི་ནས་བརྗེས་ འདུག་ཟེར་ཡང་།
རང་བློ་རང་ལ་ལྐོག་ཏུ་མ་གྱུར་བས་ཁ་རོག་གེར་ཅི་ཞིག་གི་བཟླས་བརྗོད་ལ་བརྩོན་
བཞིན་སྒོ་མང་དགོན་བཤད་སྒྲུབ་འཕེལ་རྒྱས་གླིང་གི་ཚོགས་དང་ཆོས་གྲྭར་ཆགས་
མེད་འགྲིམ། ཞིབ་འདང་རེ་བརྒྱབ་ན། དེ་དུས་ངའི་རྒྱུད་ན་ངེས་འབྱུང་
དངོས་བཏགས་གཉིས་ཀའི་ཕྱོགས་ནས་འདི་ཞེས་གླེང་ཐབས་མེད་མོད། ད་ལྟ་



༄༅།།སྐད་ཆའི་སྤྱི་འགྲོས།
129
འགའ་རེས་བརྗོད་བཞིན་པ་ལྟར། རབ་བྱུང་བསྒྲུབས་པ་དེ་རང་དབང་མ་ཡོད་
ཚུལ་དང་འགྱོད་པ་ཆེ་ཚུལ་སོགས་ཀྱི་གུ་ཐུག་བསམ་བློ་དེ་འདྲ་གཏན་ནས་སྐྱེས་མ་
མྱོང་།
ཉི་འོད་རི་རྩེར་འཁྱུད་ཅིང་དགོན་པའི་ཚོགས་དུང་འབུད་བཞིན་པའི་
ཞོགས་པ་ཞིག་ལ། མཁྱེན་ལྡན་བཤེས་གཉེན་དམ་པ། རྟོགས་ལྡན་རྣལ་འབྱོར་
བ་ཆེན་པོ། ༧རྗེ་བཙུན་འཇིགས་མེད་རྒྱ་མཚོའི་ཞབས་རྡུལ་གསེར་གྱི་མེ་ཏོག་སྤྱི་
གཙུག་ཏུ་མཆོད་པའི་སྐལ་བཟང་ཐོབ་བྱུང་། དེ་དུས། ཕྲན་ལ་གོ་རིམ་འགྲིག་
པའི་རྐྱང་ཕྱག་གསུམ་དང་། དྲི་མས་མ་གོས་པའི་ཁ་བཏགས། དྭངས་གཙང་
གི་སེམས་པ་བཅས་ལས་ཅི་ཡང་འབུལ་རྒྱུ་མེད་མོད། ཐུགས་རྗེའི་གཞན་དབང་
དུགྱུར་བའི་བཤེས་གཉེན་མཆོག་གིས། ཉིན་ཟླ་ལོ་ལ་མཐུད་དེ། ཆོས་སྤྱོད་
བརྒྱད་ཅུ་དང་རྒྱུད་སྡེ་རྣམ་བཞི་སོགས་ཀྱི་འདོན་ཕྱག་ལེན་ཕྲ་རགས་དང་བཅས་པ།
གསང་བདེ་ འཇིགས་ གསུམ་ དང་ ཞི་ རྒྱས་ དབང་ དྲག་ གི་ ཐིག་ རྡུལ་ མཚོན།
དབྱངས་བར་རྟ། མེ་རི་བཅའ་བཟོ། མདོ་རྒྱུད་གཞུང་མང་གི་དགོངས་དོན་
མཛུབ་ཁྲིད་སོགས་ཕངས་མེད་དུ་གནང་ཞིང་སྤྱན་འབྲས་ལྟར་བསྐྱངས་པའི་བཀའ་
དྲིན་རི་ལས་ལྕི། རི་ལས་ལྕི། །
གངས་ལྗོངས་མཁས་པའི་གཙུག་རྒྱན། ཁྱབ་བདག་རྡོ་རྗེ་འཆང་དངོས།
༧རྗེ་བཙུན་བླ་མ་དམུ་དགེ་བསམ་གཏན་རྒྱ་མཚོ་མཆོག་གི་སྡེ་དང་། མཁྱེན་



130 ༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
དཔྱོད་ཉི་ཟླའི་གཟི་བྱིན་དང་བསྡོངས་པའི་སྒང་བ་རྒྱ་ནག་མཁན་ཆེན་བསམ་གཏན་
བསྟན་པའི་རྒྱལ་མཚན་སོགས་མཚན་ལྡན་བཤེས་གཉེན་དུ་མས། དམིགས་མེད་
ཐུགས་རྗེ་དང་ཚད་མེད་བྱམས་སྐྱོང་གི་འོག་ནས་ང་རང་འཚར་ལོངས་བྱུང་བས།
རང་ལོ་བཅུ་བཞིའི་ཐེམ་སྐས་སུ་འཛེག་བཞིན《རྔ་ཡུལ་ཕྱུག་མོར་བསྟོད་པའི་གླུ་
ཆུང》སྙན་མོ《སྨྱུག་རྩེའི་ དགའ་ཚལ》ཡངས་ པོ་ནས་ ཐོག་མར་བླངས་པས།
རྩོམ་རིག་སྒེག་མོའི་བདེ་དྲོད་འཚོལ་བའི་སྤོབས་པ་མཐོ་ནས་མཐོ་རུ་ཕྱིན། དེ་
ནས་བཟུང་། གངས་ལྗོངས་རྩོམ་རིག་གི་ཞིང་ས་གང་མང་ནས་ངའི་གླུ་སྒྲ་ཐོས་
ཐུབ་ལ། ངག་གི་འགྱུར་ཁུགས་ལ་ཕུལ་བའི་བསྔགས་བརྗོད་རྣ་རྒྱན་ཡང་གང་
མང་ཐོབ། འདི་ནི། རང་ངོས་བཤད་ན་གནོན་མི་ཐུབ་པའི་སྤྲོ་དགའ་དང་།
བློས་མི་དཔོག་པའི་ཐོད་བརྒལ་ཞིག་ཡིན་སྣང་ཤར།
ནང་སྔ་ལངས་དང་དགོང་འཕྱི་ཉལ། ལོ་དང་ཟླ་བར་ལྕགས་རིའི་མུ་ཁྱུད་
ལས་ཀྱང་མ་བརྒལ་བར་དོན་ཉུང་ཐོས་མང་ལ་བརྩོན་པས། ཁྲིམས་ལྡན་ལི་ཁྲིའི་
ཆུ་གཏེར་འཕྱུར་ས་ནས། གཞུང་ཆེན་བློ་འཛིན་གྱི་རྣམ་དཔྱོད་གློག་ལས་རྐྱེན་
པར་ཁེངས་དྲེགས་མ་སྐྱེས་ལ། དུས་བཞི་དབྱེར་མེད་ཀྱིས་ཚོགས་དང་ཆོས་གྲྭར་
འགྲིམ་ཚེ་སུན་སྣང་ངམ་དཀའ་སྣང་ཡང་གང་མང་སྐྱེས་མྱོང་མོད། ད་ལྟ་བསམ་
ན། དེ་དུས་ཀྱི་ཐོས་བརྩོན་དང་། དེ་དུས་ཀྱི་དཀའ་སྤྱད། དེ་དུས་ཀྱི་ལོ་ཟླ།
གསེར་སྲང་སྟོང་གིས་མི་ཁུགས་པའི་དགོས་འདོད་ཀྱི་ནོར་བུ་འབའ་ཞིག་ཡིན་འདུག
གཞན་ཡང་། ན་ཚོད་མཉམ་པའི་བན་ཆུང་ཚོར་ཤིང་གི་གྲྭ་ཕོར་གྱི་སྲ་



༄༅།།སྐད་ཆའི་སྤྱི་འགྲོས།
131
，
，
，
+
མཁྲེགས་འགྲན་པའི་དཔའ་རྟགས་སུ། ཚོགས་ཆེན་ཞལ་ངོའི་གཡུག་པའི་མཇལ་
ཁ་ཐོབ་པའི་དྲན་ཤིང་མང་ལ། མཚན་མོར་ཁ་རོག་གེར་རང་གི་དཔུང་ཚོགས་
ཁྲིད་ནས་དགོན་མཐའི་ནགས་ཀྱི་བྱ་ཚང་དང་བྱེའུ་ཚང་གཏོར་བའི་གསང་རྣམ་རྒོད་
པོ། མཁའ་མཐའི་སྐར་མ་སྨེ་བདུན་དང་ཤར་གྱི་སྐར་རྒྱན་ཕྲ་མོར་གསལ།
༡༠
ལོ་དང་ཟླ་བའི་འཁོར་སྐྱོད་བར་ནས། ཆ་མི་མཉམ་པའི་འཇིག་རྟེན་
འདིའི་སྐྱོ་གར་གཅིག་རྟོགས་གཉིས་མྱོང་། མི་སེམས་དྭངས་མོ་ཤེལ་གྱི་མེ་ལོང་ལ།
དུས་རླུང་འཚུབ་མའི་ཐལ་རྡུལ་ཡང་ཡང་བྱུགས་པས། ངའི་རུས་རྐང་དུ་བསྒྱུར་
མི་ཐུབ་པའི་རིགས་ཞེན་དྲག་པོའི་ན་ཟུག་བསླངས་སོང་། སོས་མི་ཐུབ་པའི་
མནར་གཅོད་རྩུབ་མོའི་རྨ་ཁ་བཟོས་སོང་། དེའི་ཕྱིར། ཡུལ་གྲུ་ཞིག་གི་སོ་སྲུང་
བའམ་རྟོགས་སད་པ་བྱེད་འདོད་ཀྱིས། རི་བོ་མཐོ་ས་དང་ཆུ་མོ་དྭངས་ས་འདི་
ནས། གླུ་སྣ་མི་གཅིག་བརྒྱ་སྟོང་ཙམ་བསམ་གཞིག་རྣལ་མས་བསྒྲིགས་ཤིང་སྐད་
གསེང་མཐོན་པོས་བླངས།
༡༡
ཀུན་མཁྱེན་བླ་མའི་ཐུགས་བསྐྱེད་འོ་མའི་མཚོ་ཆེན་ལྟེམ་མེར་འཁྱིལ་ས།
དྲན་དབང་བྱེ་བའི་རྣམ་དཔྱོད་གློག་གི་འོད་རྣོན་འཁྱུག་འཁྱུག་རྩེན་ས་། མདོ་
སྨད་བསྟན་པའི་འབྱུང་གནས་ཏེ། བླ་བྲང་བཀྲ་ཤིས་འཁྱིལ། ངས་མདོ་རྒྱུད་
རིག་གནས་ཀྱི་ཉིང་བཅུད་ཧུབ་ཀྱིས་འཐུང་ས་ཡིན། “ཧུབ་ཀྱིས་འཐུང” ཚུལ་
ལབ་ན་འུད་གཏམ་ཞིག་འདྲེས་པར་འདྲ་མོད། བྱེའུ་ཆུང་འཇོལ་མོའི་སྐོམ་གདུང་



132
132 ༄༅ །།ལྡོང་ཡོན་ཏན་རྒྱ་མཚོའི་ལྷུག་རྩོམ།
སེལ་བ་ལའང་རང་ཚོད་ཀྱིས་རྔམ་འཐུང་རེ་ཅིས་ཀྱང་བྱས་ཡོད་ངེས། གང་ལྟར།
ངལ་དུབ་ཀྱིས་སྤོས་པའི་རྐང་རྗེས་རེ་རེ་ལས། གང་ལ་གང་འཚམ་གྱི་དངོས་གྲུབ།
གྲུ་ཆར་བཞིན་འཇོ་ལ་ཆུ་གཏེར་ལྟར་རྡོལ། །
༡༢
སྨུག་པོ་ལྡོང་གི་རིགས་རུས་འཁྲུལ་མེད་ཡིན་པར་སུ་ཞིག་གིས་བདེན་དཔང་
བྱེད་མི་ཐུབ་མོད། མི་རབས་གོང་མར་“གདོང་ངེ་ཚང”དུ་འབོད(མ་ཕྱོགས་ཀྱི་
ཁྱིམ་རྒྱུད་དུ་གདོང་དེ་མཁན་པོ་སོགས་གྲགས་ཅན་མི་སྣ་མང་ཙམ་འཁྲུངས་སྐད་འདུག)
པ་རང་འདོད་ཀྱིས“ལྡོང”དུ་བསྒྱུར་བས། རྒོད་པོའི་གཤོག་འགྱུར་ལ་བརྫུས་
པའི་ཡིག་འབྲུ་འགས་ངའི་མིང་བྱང་ཁུར་ཏེ་རྒྱང་ནས་རྒྱང་དུ་འཕུར། ངས་ཀྱང་
མཛེས་རྟོག་གི་ཞིང་ཁམས་དང་སྒྱུ་འཕྲུལ་གྱི་བདག་མོ་བསམ་བཞིན། སྐད་ཆའི་
བློས་བསླངས་ཁུར་ནས་ལམ་ལ་ཆས། གྲགས་སྐམ་གྱི་ཨ་ལོང་མང་བོ་ཉི་མའི་ཁྱིམ་
བརྒྱུད་ནས་བབས་བྱུང་མོད། ཨམ་ཕྲག་སྟོང་བའི་སློང་མོ་བས་རང་གི་མེད་མུག་
བསམ་སྟེ་མགོ་འཕང་ཡང་ཡང་སྨད་དགོས་བྱུང་།
༡༣
དར་རྒུད། སྐྱིད་སྡུག མཐོ་དམན། དབུལ་ཕྱུག སྙོམས་ཐབས་
མེད་པའི་ཀུ་རེའི་རྩེད་སྟངས་འདི་དག ལས་ས་ཆེན་པོའི་ལས་བཀོད་ཡིན་པ་
ལས་དབང་གི་ཁོལ་བོ་ངས་གསལ་བོར་ཤེས་ཡོད། འོན་ཀྱང་། འགྲོ་འདུག་
དང་སྨྲ་བརྗོད་ཡོད་ཚད“ ཐག་སྒུལ་འདྲ་གཟུགས” ལ་འཁྲིལ་དགོས་པའི་འཚོ་
སྟངས་དེར། རང་དབང་དང་ཤེས་རབ་ཀྱི་འགྲན་རྩོད་མར་མེ་གཅིག་ལས་གཉིས་



༄༅།།སྐད་ཆའི་སྤྱི་འགྲོས།
133
མཆེད་དང་ཆུ་ལས་ཆུ་བུར་བཞིན་རྡོལ་བའི་དུས་རབས་འདིར། སུ་ཞིག་གིས་
དགའ་གུས་དང་མོས་མཐུན་བྱེད་སྲིད། དེའི་ཕྱིར། མིག་ཀོང་ན་མཆི་མ་དང་
ཡ་ཁུང་ན་སྨུག་ལོང་མང་བའི་རིགས་མཐུན་ཁྱུ་གཅིག མ་བསྒྲིགས་རང་འགྲིག་གི་
གྲོགས་པོར་གྱུར་བས། ང་ཚོས། ཉི་མའི་འོད་ལུང་ན་རྩེན་པའི་ལས་སྐལ་ཞིག་
ལ། སྨྲེང་སྐྱོ་དང་སྤོབས་པའི་གླུ་གཞས་མང་དུ་གྱེར།
༡༤
ཁ་བ་གདུག་རྩུབ་ཀྱིས་ འབབ་པའི་ དགུན་གཞུང་ཞིག་ལ། (སྤྱི་ལོ
1995ལོ) སྟབས་བདེའི་ལྟོ་གོས་ཀྱི་འཚོ་བ་ཙམ་ལའང་འདང་རྒྱག་ཆེ་བའི་ང་ཚོ
(ཨར་མའི་དགའ་བ། ལྷ་ཆབ་སྦྱིན་པ) གྲྭ་རྐྱང་འགས། གངས་ལྗོངས་རྩོམ་
རིག་གི་དཔྱིད་དཔལ་དང་། གསར་སྐྱེས་གཡུ་སྦྲང་མང་པོའི་གཤོག་གླུ་ལ་སྙན་ཆ་
རེའི་ཁ་སྣོན་དུ། 《གུར་ཀུམ་ཆུན་པོའི》དགའ་ཚལ་གསར་བ་འབད་པས་བསྐྲུན་
ཚེ། གནམ་རྒན་མའི་བཀའ་ཆད་དང་། མི་ཁའི་འཕྱ་སྨོད། དཔལ་འབྱོར་
གྱི་འགྲམ་ལྕག་སོགས་མྱོང་མི་འདོད་པ་མང་བོ་ཞིག་མྱོང་དགོས་བྱུང་ཡང་། ད་
བར་དུ་《གུར་ཀུམ་ཆུན་པོའི》དགའ་ཚལ་ནས་རྩོམ་པ་བོ་སྟོང་ཕྲག་ལ་ཉེ་བས་རྣམ་
དཔྱོད་དྭངས་མོའི་འཁྱུག་གར་རྩེན་ཞིང་། སྤུས་ཚད་རན་པའི་རྩོམ་དེབ་དགུ་
གངས་དཀར་ཏི་སེའི་མཆོད་སྤྲིན་དུ་བསྟར་བར་བསམ་ན། ནང་སེམས་སྤྲོ་དགའ་
དང་འབྱུང་འགྱུར་སྤོབས་སེམས་རེད། །
༡༥
རྒྱ་ལྕང་གི་ལོ་མ་སེར་བོ་གང་དུ་འཕུར་ཁོ་ལ་མ་འདྲི་སྟོན་རླུང་ལ་དྲིས། སོ་



134
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
སྐྱེས་ཀྱི་འགྲོ་འདུག་རང་དབང་ཁོ་ཚོར་མ་འདྲི་སྔོན་ལས་ལ་དྲིས།
རབ་གནས་ཤིང་ཕག་ལོ་དེར། རྨ་ཀླུང་སྔོན་མོའི་འགྲམ་རྒྱུད་ན་ཤེས་རིག་
གི་ཞིང་ཁམས་གསར་བ་ཞིག་འཁྲུངས་པའི་གཏམ་སྙན་སྐྱེ་དགུའི་ཁ་ན་འབར་གྱིན་
འདུག་ལ། གུས་བརྩོན་གྱི་གཤོག་རྩལ་རྒྱས་པའི་རྒོད་ཕྲུག་གང་མང་ཡང་གནས་
དེརབྲེལ་འཚུབ་ཀྱིས་འཕུར་གྱིན་འདུག་མོད། གྲྭ་ས་ཆེན་པོ་བླ་བྲང་བཀྲ་ཤིས་
འཁྱིལ་ནས། མཁྱེན་ལྡན་བཤེས་གཉེན་མང་བོའི་གསུང་གི་ལང་ཚོ་འཐུང་བཞིན།
ངས་གཞན་གང་ལའང་བསམ་གཞིག་གཏོང་མི་འདོད་དུས། ནུ་འཐུང་ཤེའུ་ཡུ་
མོར་འབྲལ་དགོས་བྱུང་བ་བཞིན། ང་ཁོམ་མེད་དབང་མེད་ཀྱིས“རྭ་རྒྱ་ཤེས་རིག་
ནོར་བུའི་སློབ་གླིང”གི་དགེ་རྒན་ཐབས་ཆག་ཅིག་གི་གཟུགས་བརྙན་དུ་བརྫུ་དགོས་
བྱུང་སོང་། བཤེས་གཉེན་ཚོའི་འཛུམ་ཞལ་མི་མཐོང་ས་འདི་ནས། ཕ་ཡུལ་
དང་ཁ་ཐག་རིང་ས་འདི་ནས། རྡུལ་དམར་གྱིས་ནམ་མཁའ་ཁེབས་ས་འདི་ནས།
ཐོག་མར་ང་གནས་སྐབས་ཀྱི་མགྲོན་པོ་ཞིག་ཡིན་པའི་སྨོན་ལམ་དྲག་ཏུ་བཏབ་མོད།
ལྷན་སྐྱེས་ཀྱི་རིགས་ཞེན་ཙམ་ངའི་དོན་ལྔ་སྣོད་དྲུག་ཏུ་བཅོས་མིན་གྱིས་ཁྱབ་ཡོད་
པས། རིགས་པའི་དཔའ་བོ་ཚོའི ( འཇིགས་མེད་རྒྱལ་མཚན་དང་བཛྲ་ཚུལ་
ཁྲིམས་ལྟ་བུ) ལྷག་བསམ་དང་སྙིང་སྟོབས་རྨ་རྒྱལ་གངས་རིས་མི་མཚོན་པས།
བརྒྱ་སྟོང་སློབ་བུའི་བློ་བསྐྱེད་དྲུག་ཟླའི་མེ་ཏོག་ལྟར་འཕྱུར་བས། མི་ལོ་དགུའི་
རིང་ལ། དཀའ་སྡུག་གི་རྔུལ་ཆུ་མཚོ་རུ་བསྐྱིལ་རུང་། འབྱུང་འཁྲུག་གི་མནར་
གཅོད་མེ་བཞིན་ཚ་རུང་། ཁ་སེམས་གཙང་མས་མི་རིགས་སློབ་གསོའི་བྱ་བཞག་
ལ་འབད་ཅིང་བརྩོན་པ་དེ། ཡུན་ཐུང་མི་ཚེ་གཅིག་གི་རྡོག་དོན་དང་། བཙུན་



135
༄༅།།སྐད་ཆའི་སྤྱི་འགྲོས། 135
གཟུགས་དཀྱུས་མ་ཞིག་གིས་མཐོ་སྒང་དུ་དཔར་བའི་རྐང་རྗེས་ཟབ་ཤོས་ཡིན།
༡༦
མཛོད་དགེ་གླིང་དཀར་སྟོད་ན་གཟི་བྱིན་འབར་བའི“བྱང་ཆུབ་ཆོས་འཕེལ་
གླིང”དང་། གཅིག་སྒྲིལ་གསའ་ཀླུང་བུ་མོའི་འགྲམ་ངོགས་ན་རིམ་གཉིས་ཏིང་
འཛིན་བརྟན་པའི“དགའ་ལྡན་ཆོས་འཁོར་གླིང” སོགས་ངའི་ལས་དབང་གི་སྲིད་
བུར་བརྒྱུས་པའི་མུ་ཏིག་རྡོག་རེ་ཡིན་པས། སྤོས་སྤྲིན་ཆགས་པའི་མཆོད་བསུ་
ཡང་ཡང་བསྟར་ཚེ། ངས་ཀྱང་གདོང་འབག་མཐུག་པོ་དེ་གྱོན་ནས་གཞུང་ལུགས་
འཆད་སྤེལ་གྱི་གར་ཆུང་ཐེངས་འགར་འཁྲབ་ཀྱང་། དུས་ཚོད་ཀྱི་རྐྱེན་ནམ།
སྣེ་མི་གསལ་བའི་བྱ་བཞག་གན་ཚོས། ཡིད་ཚིམ་པའི་འབྲས་བུ་ཞིག་སྨིན་དབང་
མ་སྟེར།
༡༧
ལོ་ཟླའི་བ་གམ་བརྩེགས་པའི་ཤོག་ལྷེ་རེ་རེར། རང་ཉིད་ལམ་ལ་ཆས་
སྟངས་ཀྱི་སྣུམ་ཚོན་རི་མོ་འགའ་ཤར་ཤར་བྲིས་རྗེས། བཤེས་གཉེན་བཀའ་དྲིན་
ཅན་ཚོའི་གདམས་ངག་བཞིན། མཉམ་མེད་ཤཱཀྱའི་རྒྱལ་བོའི་གསེར་མདོག་གི་
ཞབས་རྗེས་ལ་ཐོད་པ་གཏུག་གིན་ག་ལེར་བགྲོད་ན་འདོད་ཀྱང་། ལོ་འདི་ཚོར།
མེས་པོའི་གསེར་ཕོར་གཅོག་པའི་གསར་ཞེན་པ་དང་། ཨ་རིའི་འཕྲུལ་འཁོར་
འགོག་པའི་རྙིང་ཞེན་པ་དག་གི་བསམ་བློའི་གཡུལ་འཁྲུགས་དེ་ཛ་དྲག་ཆེ་བས།
ང་འདི་ཕྱིའི་བར་མཚམས་ལྟ་བུའི་རི་རྩེར་བརྟན་པོར་འགྲེང་སྟེ་དབུ་མའི་ཐོལ་གླུ།
(རང་ཉིད་ཀྱི་ལྟ་ཚུལ་ཙམ་ལ་བསྙད་བཏགས་པ)མཁྲེགས་པོ་རེ་སྐད་ངག་འཛེར་འཛེར་གྱིས་
བbབ་



136
༄༅།ལྡོང་ཡོན་ཏན་རྒྱ་མཚོའི་ལྷུག་རྩོམ།
ལེན་གྱིན་ཡོད། །
༡༨
དོན་དམ་པར། གླེང་མོལ་འདི་དག་ཐུན་གསུམ་རྨི་ལམ་གྱི་ལྡོག་གཟུགས་
ཙམ་རེད། ད་དུང་། སང་ཉིན་གྱི་སྐྱ་རེངས་སླེབས་དགོས་པ་མིན་ནམ། ཉི་
འོད་སེར་བོ་ཤར་མཐའི་རི་རྩེ་ནས་གསལ་ལེར་འཕྲོ་དུས། ང་ཚོས། ཡང་
བསྐུར་གངས་རི་ར་བའི་ཞིང་ཁམས་ནས་གླེང་མོལ་བྱེད། །
འབྱུང་འགྱུར་གྱི་ལམ་སྣེ། རྒྱང་རིང་རྒྱང་རིང་གི་ཤམ་བྷ་ལར་སྦྲེལ་ནས་
ཡོད།
༢༠༠༣. ༡༢. ༢ཉིན་བྲིས།



༄༅།།སྐད་ཆའི་སྤྱི་འགྲོས།
137
ཡུལ་སྐོར་ཟིན་བྲིས།
ཐེངས་འདིར་བོད་ཁུལ་གྱི་རྫོང་ཁག་ཉེར་བདུན་ལ་དངོས་སུ་ལྗོངས་རྒྱུ་བྱས་
ཀྱང་ཡོངས་རྫོགས་ལ་ཟིན་ཐོ་འགོད་མ་ཐུབ།
འབའ་རྫོང་།
འབའ་འབའ་ལུ་གུ་མཁའ་མཐའི་སྤྲིན་པར་འདྲེས་ཤིང་རྟ་ནོར་ཕྱུགས་ཀྱི་
འཕེལ་ཁ་དར་བའི་ལྗོངས་འདི་ན། སྔོན་བྱོན་མེས་པོའི་རྒྱུད་འཛིན་ལ་རང་
གོམས་སུ་སོང་བའི་བོད་སྡེ་གཙང་མ་ཏིལ་གྱི་གང་བུར་གཏམས་མོད། བོད་ཆས་
ལ་རྒྱ་ཆས་ཀྱི་ཁ་ཚར་སྤྲས་སྟངས་དེ་ཡ་མ་ཟུང་དང་དགོད་ཁ་སློང་བའི་རྒྱུ་རུ་མཐོང་
ལ། མི་རིགས་སློབ་གསོའི་གཟི་འོད་ཧ་ཅང་མག་མོག་གིས་འཚེར།
མང་རྫོང་ངམ་ཁྲི་ཀའི་ལྷོ་རྫོང་།
དུས་དེབ་མང་བོ་ཞིག་ལས་“ཀོས་ནན་རྫོང”ཞེས་མཐོང་ཞིང་ཡུལ་མི་ཕལ་
མོ་ཆེས་“ཀོས་ནན་རྫོང”ཟེར་བ་ཐོས་ཚེ་ཡུལ་སྐོར་བའི་བློ་སེམས་ལྷོད་ལ་མ་བབས་
པར་རྒྱུ་མཚན་ཡོད་དེ། དུས་རབས་བདུན་པའི་ཡར་སྔོན་དུ་གནས་འདི་ན་བོད་



138 ༄༅ །།ལྡོང་ཡོན་ཏན་རྒྱ་མཚོའི་ལྷུག་རྩོམ།
ཀྱི་རྒྱལ་ཕྲན་འ་ཞའི་སྟོབས་དཔུང་འཕྱུར། ཆོས་རྒྱལ་སྲུང་བཙན་སྒམ་པོ་ནས་
ཙོང་ཁའི་རྒྱལ་སྲས་སོགས་ཀྱི་དུས་རབས་བརྒྱུད་དེ་ད་ལྟའི་བར། གངས་ལྗོངས་
ལོ་རྒྱུས་ཐོག་གནས་བབ་མཐོ་ཞིང་ཆོས་སྲིད་སྟོབས་འབྱོར་དར་བའི“མང་འབལ་བྱ་
གསུམ”ལས་བྱེ་བྲག་སྤྱི་མིང་ལ་ཐོགས་ཏེ་མང་རྫོང་ངམ་ཁྲི་ཀའི་ལྷོ་རྫོང་དུ་འབོད་པ་
མ་ཡིན་ནམ། ད་ལྟ། དཔལ་ལཱ་མོའི་ཡོངས་འཛིན་དམ་པའི་ཐུགས་བསྐྱེད་
ལས་ཡུལ་འདིའི་སྐྱེ་འགྲོ་ཆོས་ལ་དད། ཀླུ་ཚང་དགོན་སོགས་ཆོས་སྡེ་མང་བས་
བཤད་སྒྲུབ་བསྟན་པའི་ཆུ་གཏེར་འཕེལ། རང་རིགས་གསར་སྐྱེས་དཔའ་བོ་མང་
བས་མི་རིགས་སློབ་གསོའི་བྱ་བཞག་བཟང་། འོན་ཀྱང་ལོ་རབས་དྲུག་ཅུ་བའི་རྒྱ་
ཞྭ་འམ་གླེན་ཞྭ་གྱོན་མཁན་ཚོས་ང་ལ་སྐྱོ་སྣང་དང་སུན་སྣང་གི་གནང་སྐྱེས་དགའ་
རབ་བྱིན། །
ཁྲི་ཀ་རྫོང་།
ཕྱོགས་ན་མྱ་ངམ་སྐྱ་བོའི་བྱེ་རྡུལ་འཚུབ་ཅིང་ཆུ་བོ་རབ་མེད་གྲོང་གི་དྲན་
ཤིང་སློང་བའི་མུ་མེད་ལྗོངས་འདིར་སླེབས་པས། ཡུལ་སྐོར་བ་དངངས་སྐྲག་ལས་
འབུས་པའི་བ་སྤུའི་རྩེ་མོར་བསྐྱོན་སོང་མོད། གཤོང་གི་ས་ཞིང་གཤིན་པོ་ལས་ལོ་
ལེགས་སྙེ་མའི་དབུ་ལོ་དུད་ཅིང་། སྣ་ཚོགས་རྐང་འཐུང་གསར་བའི་ཕང་བ་ལས་
རིགས་མང་སིལ་ཏོག་སྨིན་པའི་མཚར་སྡུག་སོགས་ཀྱིས་ཁྲི་ཀའི་གྲགས་པ་སྟོང་གྲགས་
མིན་པ་ར་སྤྲོད་བྱེད། རི་ལུང་ན་ལྗང་མདོག་མེད་པའི་གནས་འདི་ནས་རིགས་
པའི་ཁྱུ་མཆོག་དང་སྟོབས་མངའ་ཐང་ཅན་གྱི་དཔོན་པོ། མི་རིགས་བདེ་སྡུག་
ཕྲག་ཏུ་ཁུར་བའི་རླབས་ཆེན་སྐྱེས་བུ་སོགས་ཕན་ཚུན་འགྲན་པ་བཞིན་དུ་བྱོན་དང་



139
༄༅།།སྐད་ཆའི་སྤྱི་འགྲོས།
འབྱོན་བཞིན་འདུག་པས་བསྔགས་བརྗོད་མེ་ཏོག་འབུལ་བའི་འོས་སུ་ཆེ། བོད་
གོང་བ་ཅན་དང་འཕྲེང་བ་ཅན་གྱི་ཕ་ས་གཙང་མ་འདིར་ཡང་། ཡེ་ཤུའི་ཆོས་
ལུགས་ཀྱི་ཕྱག་ཁང་དང་སྐད་རིགས་ཆ་ལུགས་མི་གཅིག་པའི་མི་རིགས་གཞན་པ་
མང་དུ་མཐོང་བ་ཡང་ཡུལ་འདིའི་དཔལ་ལ་ནུས་མཐུ་ཆེ་བས་སོ།
རྩེ་ཁོག་རྫོང་།
གནའ་བོའི་མེ་ཏོག་མ་རྙིང་བའི་སྐྱེད་ཚལ་སྙོམས་པོ། དེང་རབས་བཙོག་
གྲིབ་མ་ཕོག་པའི་ལྷ་གནས་དྭངས་མ། རྩེ་ཆུ་ལྷོར་འབབ་ཀྱི་འགྲམ་རྒྱུད་ན་སྦྲ་ནག་
ཁྲི་སྟོང་གི་ལྕགས་རི་བཏབ་པའི་འབྲོག་སྡེ་སྨུག་པོ་འདིར། གོང་ནས་གནང་སྦྱིན་
གྱི་ཆར་ཆུ་དཀོན་ལ། བར་ན་རང་སྐྱེས་ཀྱི་དྲན་དབང་ཉུང་། འདབས་ན་
བསྐྱེད་བསྲིང་གི་སློབ་གསོའང་ཞན་མོད། སེམས་བཟང་བོད་པའི་རང་གཤིས་
དང་ལྡན་པར་ཆེས་ལྷིང་འཇགས་ཀྱིས་འཚོ།
གནའ་མཁར་ཟི་ལིང་།
མི་ཚོགས་བཞུར་བའི་སྲང་ལམ་ན་ཁ་དོག་མི་གཅིག་པའི་སྲེད་ཞེན་གྱི་མེ་སྟག་
མཆེད་ཀྱིན་འདུག རྣམ་པ་གསར་བའི་འཕོ་འགྱུར་ལས་དུས་རབས་ཀྱི་གོམ་སྒྲ་
ཚོར་འོང་། རེད་དེ། གནའ་སྔ་མོ་སྔ་མོའི་དུས་ཤིག་ལ། བོད་ཕྱི་དར་ནང་
དར་གྱི་སྐབས་ཤིག་ལ། གནས་འདི་དག་ནས་སྐྱིད་ལྡེ་ཉི་མ་མགོན་གྱི་གདུང་རྒྱུད་
ལ་རླུང་རྟ་རྒྱུགས་ཤིང་། ཙོང་ཁའི་རྒྱལ་སྲས་དར་མའི་མཛད་འཕྲིན་གྱི་ཆུ་གཏེར་
འཕྱུར་བས་ཙོང་ཁ་བདེ་ཁམས་བཅོ་བརྒྱད་ལ་རྫོགས་ལྡན་དང་བོའི་དཔྱིད་དཔལ་



140
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
ཡུན་རིང་བཞད་མྱོང་ཨང་། ད་ལྟ་“བོད་མིའི་ཁྲོམ”ཡང་རུལ་སོང་དུ་གྱུར་བས་
བོད་པའི་གནའ་མཁར་ཟི་ལིང་གིས་འཕོ་བ་གྲོང་འཇུག་གི་གདམས་ངག་ཉམས་སུ་
བླངས་སམ་སྙམ། །
སྐུ་འབུམ་བྱམས་པ་གླིང་།
དཔལ་མཉམ་མེད་འཇམ་མགོན་བླ་མའི་གཟུགས་སྐུའི་གཟི་བྱིན་ཐོག་མར་
འབར་སའི་ལིམ་བིའི་དགའ་ཚལ་ཡངས་པོ་ན། རབ་ཕྱོགས་ས་བྱི(༡༥༨༨)
ལོའི་དུས་ཚེས་དགེ་བའི་ཉིན་ཞིག གོང་ས་བསོད་ནམས་རྒྱ་མཚོའི་གསུང་གི་ལང་
ཚོ་ཁུར་བའི་ཆོས་རྗེ་འོད་ཟེར་རྒྱ་མཚོའི་ཐུགས་བསྐྱེད་ལས་ཁྱོད་ཉིད་སྤྱི་མཐུན་འགྲོ་
བའི་དཔལ་དུ་ཤར་ཟེར། མཁས་མང་སྤོས་དཀར་དཀྲིགས་པའི་ཚང་ཚིང་ནགས་
མའི་དཀྱིལ་འཁོར་འདིར་དྲན་དབང་སྟག་སེང་གླལ་བའི་སྒྲ་དབྱངས་མཐོང་པོས་ས་
ཆེན་འདར་མྱོང་བ་དངོས་དོན་ཡིན་མོད། ད་ལྟ་ཡུལ་སྐོར་ལྟེ་གནས་ཡག་ཤོས་
ཙམ་མམ་གནའ་རྫས་སྲུང་སྐྱོབ་ཁང་ཞིག་ཏུ་ངོ་སྤྲོད་བྱེད་པའི་ན་ཆུང་ཕོ་མོ་འགའི་ཁ་
ལྕེ་ལ་མཉེན་ལྕུག་འབབ་དུས། གནའ་བོའི་ལྷ་ཁང་གི་སྒོ་འགྲམ་ན་ཉི་མར་ལྡེ་ཞིང་
གཞན་སྐད་ཀྱིས་གཏམ་གླེང་མོད་པའི་རྒན་གཞོན་ངུར་སྨྲིག་འཛིན་པ་ཤིན་ཏུ་མང་།
འོན་ཀྱང་། “གསེར་སྡོང་” འཛམ་གླིང་རྒྱན་གཅིག་ལ་ནམ་ཡང་གསེར་འོད་
འབར་བས་དགའ་ལྡན་མངོན་དགའི་ཞིང་གི་བསླུ་མེད་སྐྱབས་མགོན་དམ་པའི་བྱིན་
རླབས་དྲོན་མོ་དང་བརྩེ་བ་འཇམ་པོ་དྲན་ཏེ་ང་རང་གཏམ་དུ་བཟི།
སྟག་མཚེར་སྒང་། །
གངས་དཀར་ཨ་མ་ཚང་གི་དཔའ་ཡ་མེད་དམར་ཡག་སྟག་གི་ཁྱུ་ཚོགས་རི་བོ་



141
-
，
༄༅།སྐད་ཆའི་སྤྱི་འགྲོས།
མཐོན་པོའི་ཕ་རོལ་ཏུ་མཆོང་ཤུལ་དུ་གྲགས་པའི་ཙོང་ཁའི་སྐྱེས་རིའི་འདབས་རོལ་
འདིར། གངས་རིའི་ཕ་སྐད་གཙང་མ་བརྗོད་མཁན་སྐྱེས་བུ་རེ་ཞིག་ཉུང་ནའང་།
རང་གི་སྲོལ་བཟང་རྒྱུན་འཛིན་བྱས་ཁར། སྐལ་པ་བཟང་པོའི་གྲིབ་བསིལ་སྣུམ་
པོས་ཐག་རིང་མགྲོན་པོ་དགའ་སྟོན་དུ་དྲངས་པ་བཞིན་ཕྱོགས་དང་ཕྱོགས་ནས་འདུ་
བ་ནི་ཡུལ་གྱི་བྱིན་རླབས་ཁོ་ནའི་དྲིན་དང་། ནམ་ཞིག་ལྷ་རྟ་དཀར་བོའི་རྨིག་རྗེས་
ལས་འཁྲུངས་པའི་“རེ་བའི་སློབ་ཆུང་”འདིས་བསྟན་པའི་མེ་རོ་སྨད་ནས་གསོས་པ་
བཞིན་སྐད་ཡིག་ཉམས་རྒུད་སོགས་ཀྱི་རྨ་ཁ་གསོ་བར་ཡིད་ཆེས་ཟབ།
རྡོ་ཉི་ཟླའམ་ཉི་ཟླ་རི་བོ།
དབུས་ལམ་དང་དར་གོས་ཚོང་ལམ་དུ་གྲགས་པའི་ཉི་ཟླའི་དབྱིབས་ལྡན་
ཉག་ག་འདིར། ས་རྒྱུས་རིགས་སྨྲ་བའི་དཔྱད་གཏམ་དང་དམངས་ཁྲོད་ངག་རྒྱུན་
མཚར་ལ་རིང་བ་ཡོད། འབུམ་ཕྲག་ལོ་ཡི་ཡར་སྔོན་དུ་ས་གཤིན་དྲག་འགྱུར་གྱིས་
རྡོ་ཉི་ཟླའི་སྒང་རྒྱུད་ཆགས་མིན་དེར་ཁ་ཚོན་གཅོད་དཀའ་ཡང་། ཆེན་པོ་ཐང་གི་
ལྷ་གཅིག་རྒྱ་གཟའ་ཀོང་ཇོ་ཕ་ཡུལ་དྲན་གདུང་གི་མིག་ཆུའི་ཞལ་རྒྱན་དང་བཅས་
པར། བོད་བློན་མཁས་པས་མདུན་ནས་བསུས། སྨན་ཆུང་བུ་མོས་མཐའ་ནས་
བསྐོར་ཏེ་གནས་འདི་ནས་ཕྱིར་ལྡོག་མེད་པའི་ཕྱིར་མིག་འཕངས་པ་རྒྱ་བོད་ལོ་རྒྱུས་
ཀྱི་མེ་ལོང་དྭངས་མར་གསལ། ཕ་ཡུལ་ཁྲང་ཨན་ལ་སྟོབས་འབྱོར་རྒྱས་ཤིང་རྒྱ་
བཟའ་ཀོང་ཇོ་ལ་མཁྲེང་སེམས་ཆེ་རུང་། མཛངས་པའི་བློན་ཆེན་མགར་མི་སྟོང་
བཙན་མཛངས་པའི་ཐབས་ཇུས་ཀྱི་གཏེར་དུ་གྲུབ་པས། ཀོང་ཇོའི་བློ་སེམས་བོད་
ལ་བཀུག་ཅིང་“རྡོ་ཉི་ཟླའི”དྲན་ཤིང་མཐོན་པོ་ཐང་གི་རྒྱལ་བློན་སོགས་ལ་བཞག



----
-
142 ༄༅ ལྡོང་ཡོན་ཏན་རྒྱ་མཚོའི་ལྷུག་རྩོམ།
གནས་འདི་ནས་ཐང་བོད་བསྡུམས་པའི་རྡོ་རིང་གནམ་དུ་བསླངས་མྱོང་ལ། ད་
ལྟ་“ཉི་ཟླའི་ལྡིང་ཁང”དང་། “ ཀོང་ཇོའི་རྗེས་དྲན་ཁང་” སོགས་ཀྱིས་འདས་
ཟིན་པའི་ལོ་རྒྱུས་ཤིག་གི་ན་ཟུག་སློང་འོང་།
མཚོ་ཆེན་ཁྲི་ཤོར་རྒྱལ་མོ། །
མདོ་ཁམས་གཡེར་མོ་ཐང་གི་མཛེས་རྒྱན་དམ་པ་སྟེ། སྔོ་བསངས་སྒེག་མོ་
བསམ་བཞིན་མི་ཡུལ་དུ་བབས་འདྲའི་གངས་དཀར་གཡང་གི་ར་བའི་བླ་མཚོ།
ལྷ་ཆེན་པོའི་རལ་ཀླུང་ལས་མ་ཐོན་ལ་སྟེང་ཚངས་པའི་བདེན་སྟོབས་ལས་ཀྱང་མ་
གྲུབ་མོད། “མཚོ་བདག་ཀླུ་རྒྱལ”ཆེན་པོའི་མ་འོངས་ལུང་བསྟན་གྱི་འོད་དཀར་
དང་འགྲོགས་ཏེ་སླེབས་པའི་ཀླུ་སྲས་ཐ་ཆུང་ཞིག་གིས། གནས་འདི་ནས་ཆུ་སྣ་
བརྒྱ་དང་བརྒྱད་ཀྱི་བཞུར་རྒྱུན་གཅིག་ཏུ་བསྡུས་པས།
ཡན་ལག་བརྒྱད་དང་ལྡན་ལ་རྗེ་བཙུན་སྒྲོལ་མའི་དབྱིབས་ཅན་གྱི་གངས་
ཅན་བླ་མཚོ་སྔོན་མོ་ལྟེམས་ལྟེམས་བསྐྱིལ་ཏོ་སྐད། ཡང་འགའ་རེས། འབྲོག་
སྡེ་སྨུག་པོ་ཕྲ་རྒྱན་ལྟར་བཏབ་པའི་མུ་མེད་སྤང་ཐང་ཡངས་པོ་འདིར། དྭངས་
གསལ་ཆུ་མིག་ཅིག་གདོད་མ་ནས་འཁྱིལ་བ་ཐོལ་གྱིས་འཕྱུར་ཏེ་དུད་ཁྱིམ་ཁྲི་ཕྲག་
མཚོ་ལ་བསྣུབས་པས“ཁྲི་ཤོར་རྒྱལ་མོར” ཐོགས་ལ། ལྷོག་ལྷོག་འཕྱུར་བའི་མཚོ་
སྒོ་དཔལ་ཨུ་རྒྱན་གུ་རུ་པདྨས་གསེར་གྱི་རྡོ་རྗེས་གཏན་དུ་བཅད་པ་རྒྱ་གར་རི་བོ་མ་
ཧཱ་དེ་ཝའི་རྩེ་མོ་སྟེ་ད་ལྟ་བྱ་ཚོགས་ཀྱི་ཞིང་ཁམས་དང་རྣལ་འབྱོར་བའི་སྒོམ་གནས་ཀྱི་
མཚོ་སྙིང་དེ་ཡིན་སྐད་འདུག



༄༅།སྐད་ཆའི་སྤྱི་འགྲོས།
143
མཚོ་ཆེན་ཁྲི་ཤོར་རྒྱལ་མོའི་ཕྱོགས་མཚམས་ན་ངོ་མཚར་ངག་རྒྱུན་གྱི་མུ་ཏིག་
འོད་དུ་འཚེར་ཞིང་རང་བྱུང་མཛེས་སྡུག་གི་རེ་ཁཱ་དཔལ་དུ་འབར་བ་བསམ་གྱིས་མི་
ཁྱབ་ཅིང་བརྗོད་ཀྱིས་མི་ལངས་ཏེ། མཚོ་ངོགས་ཀྱི་མཚེར་བ་རིའམ་བྱ་གླིང་ན་བྱ་
རིགས་ཁྲི་ཕྲག་བཅུ་དྲུག་གིས་སྙན་པའི་མགྲིན་རྔ་རྡུང་ཞིང་མཛེས་པའི་གཤོག་གར་
རྩེ། གཞན་ཡང་“འདྲེ་མོ་བྲག་དཀར”དང་“གླང་ཆེན་མཆེ་བར”རྔམ་བརྗིད་
ཀྱི་ཉམས་དང་མཚར་ལ་རིང་བའི་བྱུང་བ་མང་། ཤར་ན་ཀོང་ཇོའི་མཁྲེང་སེམས་
གསལ་བའི་“རྡོ་ཉི་ཟླ”། ཤར་ལྷོར་རྩེད་ཐང་མགོན་པོ་རིའི་བྲག་ཁུང་དང་བརྒྱུད་
གཅིག་པར་སྨྲ་བའི་སྣ་མང་རང་བྱུང་གི་གཏེར་རྫོང་“མགོན་པོ་གདོང”། ལྷོ་རུ་
བོད་བློན་མཛངས་མི་མགར་སྟོང་བཙན་གྱི་མ་རྨད་མཛད་འཕྲིན་དང་འབྲེལ་བའི་
“བློན་པོ་གསེར་ཆེན”། ལྷོ་ནུབ་ན་དཔལ་ལྡན་ལྷ་མོའི་བྱིན་རླབས་འབར་ཞིང་སྨུག་
ཆུང་དྲེལ་གྱི་སྣང་བརྙན་གསལ་བའི་“ལྷ་མོ་དྲེལ”དང་“བྲག་ཆོས་བརྩིགས”། ཨེ་
མ་ཧོ། ཇི་འདྲའི་ངོ་མཚར་དཔག་ཡས་ཀྱི་ཞིང་ཁམས་ཤིག ད་དུང་མཚོ་ཆེན་
ཁྲི་ཤོར་རྒྱལ་མོའི་འགྲམ་རྒྱུད་ན། “མཆེ་རྣོ་ནོར་གྱི་གནས་སྒོ”། “གདེངས་ཅན་
ཀླུ་ཡི་གནས་སྒོ”“རྗེ་བཙུན་སྒྲོལ་མའི་གནས་སྒོ”། “རིན་ཆེན་ནོར་གྱི་བང་མཛོད།
མཚོ་ཆུང་ནོར་བུ”། “གཡང་མོ་ལུག་གི་གནས་སྒོ་འུར་ལྡན་ལབ་ཙེ”། ལྷང་ལྷང་
རྔ་སྒྲ་ཐོས་པའི“བྱེ་མ་རྔ་རྡུང་”། “ཏཱ་ལའི་ཆུ་མགོ”དང་“རྟ་ཕྱུག་ལབ་ཙེ”སོགས་
ཡིད་ཀྱི་བརྟན་པ་འཕྲོག་པའི་སྒྱུ་འཕྲུལ་གྱི་བཀོད་པ་རྫོགས་མེད་ཅིག གནས་འདི་
ན་གྲུབ་མཐའ་རིས་མེད་ཀྱི་དགོན་སྡེ་མང་བོས་བཤད་སྒྲུབ་བསྟན་པའི་གདུགས་
དཀར་མཐོངས་སུ་སྒྲེང་ལ། འ་ཞའི་རྒྱལ་ས། གེ་སར་ལོ་རྒྱུས་དང་འབྲེལ་བའི་



144 ༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
“སྡིག་བཤོས་རྡོ་མཁར”། “མཚོ་ལོང་གའི་མཁར་ཤུལ”། “ ལྷོ་ཉིན་མཁར་
ཤུལ”། “ཅི་མིན་ཀླུ་བྱིན་མཁར”། “རྡུལ་ཕྲན་མཁར” སོགས་གྲངས་མེད་ལོ་
རྒྱུས་ཞིབ་འཇུག་གི་མཁར་རྫོང་ཡང་འདི་ན་མཆིས། ད་ལྟ་དད་ལྡན་བོད་མི་མཚོ་
སྐོར་ལ་བྲེལ་ཞིང་སྲེད་ལྡན་གཞན་དག་མཚོ་གཏིང་གི་ནོར་བུ་དང་མཚོ་འགྲམ་གྱི་
གཏེར་མཛོད་ལེན་པར་བྲེལ། །
གླག་རྒོད་རི་བོ། །
ཚང་ཚིང་ནགས་མའི་སྨད་གཡོགས་དང་མཚམས་སྤྲིན་གསར་བའི་སྟོད་གོས་
གསོལ་བའི“གླག་རྒོད་རི་བོ”གླག་རྒོད་པོ་ཤ་ལ་རྔམ་བཞིན་བརྗིད་ཉམས་ཆེ་བ་ལ་
ཨང་། རི་སྐྱེས་ཀྱི་མཆོང་གར་རྩེན་ཞིང་འདབ་ཆགས་ཀྱི་མགྲིན་དབྱངས་སྙན་ས་
འདིར། སྣང་བ་རྒྱ་ཡན་དུ་འཁྱམ་པའི་ཡུལ་སྐོར་བའི་འདུ་ཚོགས་འཁྲིགས་པས།
གངས་ལྗོངས་མཛེས་སྡུག་གི་རྟགས་མཚན་གསལ་བའི་རང་བྱུང་ལྷུན་གྲུབ་ཀྱི་ལྷ་
མཁར་མཐོ་ཤོས་ཤིག
བྱང་གི་དགོན་ཆེན་བཞི། །
གངས་དཀར་ཁ་བའི་ལྗོངས་ཀྱི་བྱང་རྒྱུད་ན། མཉམ་མེད་ཐུབ་དབང་
དམ་པའི་ལུང་བསྟན་དུས་ལ་བབས་ཤིང་། ཚད་མེད་སྐྱེས་བུའི་ཐུགས་བསྐྱེད་ཀྱི་
སྣང་བ་དྲོད་དུ་འབར་ཚེ་བཤད་སྒྲུབ་བསྟན་པའི་གདུགས་དཀར་མཐོངས་ཡངས་
ནས་འཁོར་མྱོང་བར་ཐེ་ཚོམ་གྱི་དྲི་རྟགས་མི་དགོས། ཁྱད་པར་དུ། དགེ་ལྡན་
བསྟན་པའི་ཆུ་འགོ་དང་དྲན་དབང་བྱེ་བའི་བསྟི་གནས་སུ་གྱུར་བའི་བྱང་གི་དགོན་
ཆེན་བཞི་སྟེ་བྱང་ཕྱོགས་ཙོང་ཁའི་རི་རྒྱུད་ན་ལྷམ་མེར་ཆགས་ཤིང་ལྷང་ངེར་



༄༅།སྐད་ཆའི་སྤྱི་འགྲོས།
_ 145
འཕགས་པའི་ཆོས་ཀྱི་དགའ་ཚལ་ཆེན་པོ་འདི་དག་ནས། ཁྲིམས་ལྡན་ངུར་སྨྲིག་
འཛིན་པའི་སྡེ་ཆེན་གྱིས་ས་ཆེན་པོའི་དཀྱིལ་འཁོར་ཁེབས། འཆད་ཉན་གཡུ་
འབྲུག་དར་མའི་སྒྲ་སྐད་ཀྱིས་སྲིད་པའི་ཁམས་ཆེན་བཟུང་། རིམ་གཉིས་གདངས་
སུ་ཐོབ་པའི་རྣལ་འབྱོར་བ། མཆོག་ཐུན་དངོས་གྲུབ་བརྙེས་པའི་གྲུབ་དབང་བ།
བཀའ་རྩོམ་བྲག་ཏུ་བརྩིགས་པའི་དྲན་དབང་བ། འཛིན་མའི་མཆོད་སྟེགས་ན་ཇི་
འདྲའི་འབར་མི་ཚར་བའི་མར་མེ་ཚེ་འབར་མང་བོ་ཞིག་བྱོན་མྱོང་བ་རེད་ཨང་།
དུས་རབས་སྲིན་པོའི་གདུག་རྩུབ་སླེབས་རྗེས་ཀྱི་ད་ལྟར། རྒྱལ་བསྟན་
འབྱུང་ཁུངས་དང་གངས་རིའི་སྙིང་ནོར་དུ་གྱུར་བའི་དགོན་ཆེན་འདི་དག སྒྱུམ་
མཁན་གྱིས་སྤྲུལ་གཞི་བསྡུས་པའམ་ཨ་རིའི་འབར་མདེལ་ཁེལ་བ་ཇི་བཞིན། རྒྱ་
གྲོང་གསར་བའི་བརྗིད་ཉམས་འཕྱུར་བའི་ཁོངས་གསེང་ན། ལྷ་ཁང་གོག་པོ་ཁ་
ཤས་དང་། ཁ་ལག་ལ་སེར་ཁ་མང་བའི་གྲྭ་བཙུན་ཉམ་ཆུང་བོད་སྐད་མི་ཤོད་པ་
འགའ་ལས་ ཕལ་ཆེར་ལྷག་མེད་དབྱིངས་ སུ་ ཐིམ་ཟིན་པའི་སྐྱོ་གར་ཞིག་ གིས།
ཡུལ་སྐོར་བས་མི་རྟག་རང་མཚང་དང་མི་རིགས་ཉམས་རྒྱུད་ཀྱི་རྨ་ཁ་ཟབ་མོ་རེ་ལས་
ཅི་ཡང་མ་རྙེད། ཤུ། ལོ་རྒྱུས་ཀྱི་དཔལ་མཁར་མཐོ་བའི་བྱང་གི་དགོན་ཆེན་
བཞི། །
ཟི་ལིང་ཉེ་འདབས་ཀྱི་བོད་སྡེ་ཁ་ཤས།
འཇམ་མགོན་བླ་མ་སོགས་མཁས་གྲུབ་གསེར་རིའི་ཕྲེང་མཛེས་ཀྱི་ཕྱག་རྗེས་
ལ་གསེར་མདོག་འབར་ཞིང་། ཙོང་ཁའི་རྒྱལ་བོ་སོགས་ས་དབང་རིམ་བྱོན་གྱི་
སྟོབས་དཔུང་མཁའ་མཐར་ཁྱབ་པ། དམར་གཡོ་གཙང་གསུམ་སོགས་གནས་



146
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
བརྟན་འདུལ་འཛིན་བྱེ་བའི་བྱིན་རླབས་ལྟེམས་མེར་འཁྱིལ་མྱོང་སའི་ཡུལ་གྲུ་འདི་
དག་གི་སྣོད་བཅུད་གཉིས་ཀར་འདི་ལྟར་ཁ་ཕྱོགས་དང་དམིགས་ཡུལ་མེད་པར་ངོ་
བོ་གཞན་འགྱུར་གྱི་རིམས་ནད་“སར་སི”ལྟ་བུ་ཞིག་གིས་ཟིན་དྲགས་པས། ད་
ལྟ། བོད་སྲོལ་བསྐྱུར་བའི་བོད་སྡེ་དང་བོད་སྐད་མི་ཤེས་པའི་བོད་མི་མང་བོས།
གཞན་རྗེས་མ་ཆོད་པའི་སྐྱོ་གདུང་དང་རང་ཉིད་བོར་བའི་ངོ་ཚ་ཐོད་ལ་སྤུངས་ཏེ།
ཤ་ཟའི་འཛེར་སྐད་དང་ཡི་དྭགས་བརྟུལ་ཞུགས་ཀྱིས་འཚོ་ཚུལ་མཐོང་ན། འཕར་
ལྡིང་སྙིང་གི་དཀྱིལ་ན་ཙག་ཤད་དང་། ཁྲ་ཆུང་མིག་གི་ཆུ་རྒྱུན་རང་བྱུང་གིས་
བརྡོལ་འོང་། ཀྱེ་མ་ཧུད། གྲངས་ཉུང་གདོང་དམར་བོད་པ་ཚང་ལ་མུ་གེའི་
སྟེང་དུ་ལོ་ངན་བྱུང་འདུག་པར་སོམས་དང་། བགྲང་བྱ་བཅུ་ཕྲག་ཁ་ཡར་ལ་ངོ་བོ་
གཞན་འགྱུར་གྱི་གོམ་འགྲོས་འདི་ལྟར་མགྱོགས་པས། བོད་སྡེ་མང་བོར་རེ་བའི་
དར་སྐུད་ཅི་འདྲའི་ཕྲ། མཐུ་ནུས་རེ་སྐྱེད་དང་གངས་ཅན་ཤེས་ལྡན་པ། ཨམ་
གཙིགས་རེ་སྡོམས་དང་གདོང་དམར་མགོ་ནག་བོད། ཡུལ་སྐོར་བ་སྐྱོ་བྱུང་།
སེམས་བསམ་པའི་གཏིང་ནས་སྐྱོ་བྱུང་།
བསྟན་པའི་འབྱུང་གནས་བླ་བྲང་བཀྲ་ཤིས་འཁྱིལ།
བཀྲ་ཤིས་ལ་བཀྲ་ཤིས་རྩེག་བཞིན་དུས་རབས་ཉེར་གཅིག་པའི་དབུ་ཁྱུད་
བསྣམས་ཏེ་སླེབས་དུས་ཀྱང་། བཀྲ་ཤིས་འཁྱིལ་བ། སྔར་བཞིན་མདོ་རྒྱུད་
རིག་གནས་ཀྱི་ཆུ་གཏེར་འཕྱུར་བའི་བཀྲ་ཤིས་གཡུ་མཚོ་རེད་འདུག གཟིགས་
དང་། ནཊ་མའི་གཡུ་ལོ་འཕྱུར་སའི་དགའ་ཚལ་ན་ལུང་རིཊ་གད་རྒྱངས་མཐོ་
བའི་སྟག་སེང་སྟོང་གི་འགྲན་རྩོད་ཅི་འདྲའི་མཛེས། གསོན་དང་། དྲི་ཞིམ་



༄༅།།སྐད་ཆའི་སྤྱི་འགྲོས།
147
སྤོས་དྲི་ཆཊ་པའི་གཞལ་མེད་ཁང་བཟང་ན་རིམ་གཉིས་རྟོགས་པ་མཐོ་བའི་རྣལ་
འབྱོར་བ་མང་བོས་གསང་ཆེན་རྒྱུད་སྡེ་རྒྱ་མཚོ་དབྱངས་སུ་གྱེར། ཐ་སྙད་རིག་
སྨྲའི་རུ་དཔུང་ཏིལ་གྱི་གང་བུར་གཏམས་ཤིང་། ཡང་དག་འདུལ་བའི་ཕྱག་
བཞེས་ཕྲ་ཞིབ་ཆེ་བས། “ཆེར་སྙིཊ་དུས་དང་ཡུལ་གྱི་མཐའ་ལ་བརྟེན། ། སྣ་
ཚོཊ་རྐྱེན་གྱི་རོལ་བ་མཐའ་ཡས་ཀྱང་། ། ཐོས་བསམ་སྒོམ་པའི་དགའ་སྟོན་
ཉམས་མེད་པ། ། བཀྲ་ཤིས་གཡས་སུ་འཁྱིལ་བའི་ཆོས་གྲྭ་ཆེ།”ཞེས་པའི་བསྟོད་
དབྱངས་འདི། སྔོན་གྱི་ཚེ་གུང་ཐང་བསྟན་པའི་སྒྲོན་མེས་ཁྱོད་ལ་བསྩལ་ཅིང་།
ད་ལྟ་ཡང་ངེས་དོན་བསྟན་པའི་འབྱུང་གནས་ཁྱོད་ཁོ་ནར་འོས་ཤིང་འཚམ།
མདོ་ལྷོ་ཁུལ་གྱི་རེ་སྨོན།
ལོ་ཟླའི་སྒུལ་ཤུགས་ཀྱིས་དེད་པའི་མཐོ་སྒང་གི་གྲོང་ཁྱེར་གསར་བ། མདོ་
སྨད་ལྷོ་རྒྱུད་ཀྱི་ཟུངས་ཁྲག་དྭངས་མ་ལས་འབུས་པའི་ལྗང་མྱུག་ཕོན་པོ་ཞིག ད་
ལྟ། ལྷིང་འཇགས་རྒྱམ་པའི་རྣམ་ཤེས་མང་བོས་ཀྱང་། ཚང་སྒོར་ཐོན་པའི་
བྱེའུ་ཕྲུག་བཞིན་དགོད་ཁ་སློང་བའི་འཕུར་རྩལ་གསར་བ་རེ་སྦྱོང་བཞིན་འདུག
ཕ་ཡུལ་གསར་སྐྲུན་གྱི་སྟོབས་དཔུང་དར་བའི་རིག་པའི་སྡིངས་ཀ་སྟེ། ཁུལ་དགེ་
ཐོན་སློབ་གྲྭ་དང་། ཁུལ་བོད་ཡིག་སློབ་འབྲིང་། ཁུལ་སྣ་འཛོམས་སློབ་གྲྭ་དག་
ན། མི་རིགས་སྣེ་ཁྲིད་ཀྱི་མཁྱེན་རྩལ་རྫོགས་པའི་སློབ་དཔོན་དང་། གནའ་
དེང་ཤེས་རིག་གི་གསེར་མདོག་རུམ་པའི་སློབ་བུ་མང་བོའི་ངག་སྒོར་བོད་སྐད་
གཙང་མའི་འགྱུར་ཁུགས་སྙན། ལུས་སུ་བོད་གོས་འགྲིག་པོའི་མཛེས་སྡུག་འབར།
སེམས་ན་བཅོས་མིན་རིགས་ཞེན་གྱི་འོ་མཚོ་དྲག་ཏུ་འཕྱུར། དེ་རིང་། རྨ་
-
，



ན་
148 ༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
ཁུགས་གཉིས་པ་ནས་སེམས་པའི་མཆོད་མེ་མཐོ་རུ་བཏེགས་ཏེ་ཡོང་བའི་ང་ཚོས།
མེ་ཏོག་ལ་བརྫུས་པའི་སྙིང་གཏམ་སྣུམ་པོ་རེ་སྐྱེས་སུ་ཕུལ་ཚེ། མཚམས་མི་འཇོག་
པའི་ཐལ་མོ་རྡེབ་སྒྲའི་ཁྲོད་ནས། ཆེས་དྭངསགཙང་གི་བརྩེ་བ་དང་ལྷད་མེད་ཀྱི་
ཁྱེད་ཚོ་ཡང་ཡང་མཐོང་བྱུང་། བརྗེད་མི་ཉན། ང་ཚོའི་ཕ་ཡུལ་ན་ད་དུང་གྲང་
རླུང་འུར་འུར་གཡུག་གིན་འདུག ཁྱེད་ཚོ་མ་འོངས་པའི་རེ་སྨོན་ཡིན་ཡ།



，་，.
༄༅། །སྐད་ཆའི་ཐོད་རྒལ།
སྨན་གྱི་
་
བ་
--，
༼-
;.::: - ：
.：:
:
;
*
:
:
་་
:
:
རྒྱུ
g
:
;
རྗེ
་་ ་་་ ་་་
་
ཐོད་རྒལ། རིམ་འདས་རང་བཞིན་ལས་རྙེད་པའི་ཐ་སྙད་
ཡག་པོ་ཞིག ཐ་སྙད་འདི། ལྷུན་གྲུབ་ཐོད་རྒལ་དང་ཐོད་རྒལ་
སྙོམས་འཇུག་ནས་ལམ་ལ་ཆས་ཏེ་སྐད་ཆའི་ཁོར་ཡུག་ཏུ་བབ་དུས།
སྐད་ཆ་འགའ་ཞིག་ལ་བློས་མི་དཔོག་པའི་ཐོད་རྒལ་བྱུང་། ཐོད་རྒལ།
ཚོ་ཁག་ཅིག་གི་དམིགས་བྱ་ཉག་གཅིག འོན་ཀྱང་། ཐོད་རྒལ་
ནས་ཐོལ་གྱིས་འཕུར་མཁན་……..
::
::
་་
.
:，
，
":
-
་



150
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
འགུལ་བཞིན་པའི་གངས་རི།
ང་མཁའ་མཐའི་སྤྲིན་པར་གྱེར་དུས་བརྗིད་ཆགས་གངས་རི་དཀར་བོ་
འགུལ་སྣང་སྐྱེས་མྱོང་། ངས་གསེར་མདོག་གི་གླེགས་བམ་བཀླགས་ནས་བརྟན་
བརླུང་གངས་དཀར་རི་བོ་ཡུག་ཡུག་ཏུ་བསྒུལ་བར་འདོད་མྱོང་། ངས་ཆ་མི་
མཉམ་པའི་སྐྱོ་གར་འདི་དྲན་ཏེ་ཁྱོད་འགུལ་ཐུབ་པར་སྨོན་པ་གྲངས་མེད་བཅངས་
མྱོང་། ནམ་ཞིག་ཚན་རིག་ གི་ སྟོང་ བསམ་ ལྟ་ བུའི་ འགད་ རྫས་ ཤིག་ གིས།
བགྲང་བྱ་ཁྲི་ཕྲག་གི་གཏམ་རྒྱུད་ལས་ལྡོག་པའི་དྲན་འཆར་འདི་ཚོ་མངོན་འགྱུར་
བྱུང་སྟེ་ས་ཆེན་པོ་རྣམ་པ་དྲུག་ཏུ་གཡོ་ཡང་སྲིད།
གདོད་མ་ནས་བརྟན་བརླིང་ཆེ་བའི་གངས་དཀར་རི་རྒྱུད་རིང་མོ། དུས་
བཞིར་བབས་པའི་ཁ་བ་དང་ལྷགས་རླུང་གིས་གཙེས་དྲགས་པས། སུམ་སྒྲོག་
བརྒྱབ་པའི་རྟ་ཕོ་དང་མུན་ཀློང་ན་འཐོམ་པའི་རི་སྐྱེས་བཞིན་འཕོ་འགྱུར་རྒོད་པའི་
སྤྲིན་ནག་གི་གྲིབ་མའི་འོག་ཏུ་མེ་ཏོག་ཁྲ་ཆིལ་ལེར་བཞད་པའི་འཇིག་རྟེན་ལ་
འཇིགས་ཤིང་སྐྲག ཤར་མཐའི་རི་རྩེ་ནས་གསལ་ལེར་འཕགས་ཡོང་བ་དེ་བདེ་
དྲོད་ཚད་མེད་སྦྱིན་པའི་ཉི་མ་རེད། གངས་རི་ལགས། ཡིད་ཆེས་ཀྱིས་འགུལ་



༄༅།།སྐད་ཆའི་ཐོད་རྒལ།
151
དང་། སྤོབས་པས་གཡོས་དང་། དེ་རིང་། གནའ་བོའི་གཏམ་རྒྱུད་ཀྱི་
མཇུག་བྱང་ཀློག་པའི་གནམ་གང་ཡིན། སང་ཉིན། གངས་ཐང་ནས་གཡག་
མགོ་རྟགས་ཅན་གྱི་འཇིག་རྟེན་འཕུར་གྲུ་གཏོང་བའི་མེ་རླུང་འཕྲད་པ་བཀྲ་ཤིས་
སྟོབས་ལྡན་སྦྱོར་བའི་ཉིན་མོ་ཡིན།
གནམ་སྔོན་མོས་ཐབས་འཕྲུལ་གྱིས་བསྒྲགས་པའི་བཀའ་ཡིག་གངས་རིའི་སྤྱི་
གཙུག་ཏུ་ལྷུང་བྱུང་། ས་དོག་མོས་མངགས་པའི་ཕོ་ཉ་གངས་རིའི་གསང་མིག་
བརྒྱུད་དེ་འཛུལ་བྱུང་། འཇིག་རྟེན་འཇིག་ཀྱང་ཆོག ཉི་འོད་འཐུངས་པའི་
གངས་རི་དག་མ་འཇིག་བར་དུ་འཇིག་མི་ཆོག བགྲོད་ཤུལ་ན་རྐང་རྗེས་མེད་
དུས་བར་དོར་འཁྱམ་བཞིན་པའི་རྟགས་རེད། འཕོ་བ་གྲོང་འཇུག་གི་གདམས་པ་
གསལ་བཏབ་སྟེ་འགུལ་སྐྱོད་ཡོད་པར་གྱིས། རྐང་རྗེས་ཡོད་ཀྱང་འཐོར་རླུང་གིས་
བསུབས་ན་སྔར་བཞིན་མདུན་ལྗོངས་སུ་ཤུགས་ཀྱིས་བགྲོད་དང་། “སྲིད་ན་ལམ་
ནི་མེད་གྱུར་ཀྱང་། ། དམ་པ་རྣམས་ནི་ཕྱིན་གྱུར་བས། ། ལམ་ཞེས་བྱ་བ་
ཡོད་པར་གྱུར། །” ཞེས་པའི་ལེགས་བཤད་དེའི་བདེན་ཞལ་མཐོང་ཐུབ། །
གཡོས་བྱུང་། གངས་རི་དཀར་བོ། སྤྲིན་པ་ལྷོར་བཞུད་ཅིག་གི་ཟོལ་
གྱིས་གཡོས་བྱུང་། འགུལ་བྱུང་། གངས་རི་དཀར་བོ། གླང་ཆེན་སྟོབས་
ལྡན་ཞིག་གི་རྣམ་ པས་ གཡོས་བྱུང་། བསྒུལ་བྱུང་། གངས་རི་དཀར་བོ།
འོད་སྣང་ལ་དུང་བའི་རྒོད་པོ་ཁྱུ་གཅིག་གི་གཤོག་འགྱུར་གྱིས་བསྒུལ་བྱུང་། ད་ལྟ་
ངའི་མཐོང་ལམ་ན་ཤར་བ་ཡོམ་ཡོམ་འགུལ་བཞིན་པའི་གངས་རི་དཀར་བོ་རེད་ཡ།
།



152
༄༅།ལྡོང་ཡོན་ཏན་རྒྱ་མཚོའི་ལྷུག་རྩོམ།
---
-
-
-
མགོ་རྟིང་བསློག་པའི་གྲོང་ཚོ།
༡
རླུང་འཚུབ་ཅིག་དྲག་ཏུ་འཁོར་བས་བྲག་དམར་ཐེམ་སྐས་སུ་ཆགས་པའི་
གྲོང་ཚོ་སྨུག་པོ་དེ་མིག་རྡེབ་ཙམ་ལ་མགོ་རྟིང་བསློགས་སོང་།
༢
རྐང་ཆུང་ལེབ་མོ་གནམ་ལ་ཀེར་ཞིང་སྤྱི་གཙུག་འཁོར་ལོ་ས་རུ་བཙུགས་པ་
ནས། ཐམས་ཅད་ལུགས་ལྡོག་གིས་འཚོ་བའི་གོམས་གཤིས་ཤིག་ངང་གིས་ཆགས་
པས་རང་རང་གི་སྨྲ་བརྗོད་ཀྱང་རྩ་བ་ནས་བརྗེད་པར་གྱུར། ངག་བརྡ་མི་འཕྲོད་
པའི་ལྐུགས་པ་ཚོས་ཕན་ཚུན་ལ་སོ་སྒྲ་འཆའ་ཞིང་སྡང་མིག་བགྲད་སྟངས་འདིས་སྤྲ་
སེར་སྤྲེའུ་མང་བོར་སྲོན་མི་ཚུགས་པའི་དགོད་ཁ་དང་འཇགས་མི་ཐུབ་པའི་འུར་
ཟིང་ཐེངས་བརྒྱར་བཟོས།
རླུང་ནག་འཚུབ་མའི་ངར་ཁ་ནས་འབྲོང་རྒོད་རི་འདྲ་བ་དག་གི་ཚེ་སྲོག་སྐར་
དམའ་བཞིན་འཕུར་ཤུལ་ན། ཐལ་རྡུལ་གྱིས་ཁེབས་པའི་གྲོང་ཚོ་དེ་ནས་ངུ་
འབོད་དམ་ཧབ་དགོད་ཐན་ཐུན་རེ་ལས་ཅི་ཡང་ཐོས་མི་ཐུབ། འབྲོང་བྲེ་ལོའི་



153
༄༅།།སྐད་ཆའི་ཐོད་རྒལ།
རྒྱུད་པ་དེ་ལྟར་ཆད་པས་འབུ་སྲིན་ལས་ཐུ་བའི་སྲོག་ཆགས་མང་བོ་གྲོག་ཚང་བརྡོལ་
བ་བཞིན་འཕྱུར་འོང་ནས་བསུབ་མེད་རྟག་བརྟན་གྱི་གཡུང་དྲུང་ནག་པོ་ཞིག་གསལ་
ལྷང་ངེར་བྲིས་རྗེས། སྐྱ་རེངས་ལྷ་མོའི་འབོད་བརྡ་ཐོན་ཏེ་ཁོར་ཡུག་ཡོད་ཚད་
བཙན་གྱིས་དཀྲོགས་ཀྱང་། རྨི་མི་འདོད་པའི་རྨི་ལམ་སྐྱོ་བོ་ཞིག་དྲན་ཡུལ་དུ་
བཞག་ཚར་འདུག
ཡགིའི་རི་འདབས་ཀྱི་ལྷ་ཁང་གོག་པོ་དེ་དུས་རབས་བཅུ་བའི་དུས་འགོར་
བཏབ་པའི་དགོན་ཆེན་ཞིག་གི་རྗེས་ཤུལ་མཚོན་རྟགས་རེད། ད་དུང་ཕ་གིའི་
ཐང་དཀྱིལ་ན་རྟ་ཕོའི་བང་གིས་མི་ཟིན་པའི་མཁར་ཤུལ། དྲག་པོའི་དཔུང་
ཚོགས་ཉིན་མཚན་བཅོ་བརྒྱད་ལ་ཆད་མེད་དུ་གཤར་བའི་རྐང་རྗེས་ནག་པོ་གྱ་མ་གྱུ།
ཨ། ཡོད་ཚད་ལོ་རྒྱུས་ཤིག་གི་དྲན་ཤིང་རེད་ཡ།
༥
སྨུག་སྤྲིན་འཁྱུད་པའི་རི་རྩེར་རླུང་རྒྱུན་དྲག་པོས་རྡབ་གསིག་གིས་ངལ་བའི་
དར་ལྕོག་དེ་ཚོར་སྒེག་ཉམས་ཆེ་བ་ལ། ལོ་དེ་དག་གི་ནང་ཉིན་རེར་མི་རོ་བརྒྱ་
ཕྲག་ཐང་མར་བརྡལ་ཀྱང་། དུར་ཁྲོད་ན་ཡི་གེ་དྲུག་མའི་དར་ལྕོག་ཙམ་འཛུགས་
དབང་མེད། ད་ལྟ་དར་ལྕོག་རེ་འཛུགས་ཆོག་པས་ཁོ་ཚོས་བྱ་བཞག་གཞན་ལ་
སྣང་དོགས་ཙམ་མེད་པར། ཡིད་ཚིམ་པའི་དབུ་ལོ་ལྡེམ་མེར་ཁྱིམ་མཚེས་ཚང་གི་
ས་ཞིང་དང་རུ་སྐོར་གཡས་གཡོན་གྱི་རྩྭ་ལ་སྲེད་པའི་མེ་ལྕེ་ལམ་ལམ་འབར། ཅི་
ཁག མ་གཞིར་མགོ་རྟིང་བསློགས་པའི་གྲོང་ཚོ་སྐྱ་བོ་ཞིག



154
༄༅།ལྡོང་ཡོན་ཏན་རྒྱ་མཚོའི་ལྷུག་རྩོམ།
，
，
ག
ས་
ཡར་ཀླུང་གཙང་བོ།
ཡར་ཀླུང་གཙང་བོ་ནི་མཐོ་སྒང་གི་ཟུངས་ཁྲག་ཡིན་ལ། རྣམ་དཔྱོད་དང་
ཕུགས་བསམ། སྟོབས་ཤུགས་དང་ཁ་ཕྱོགས་ཀྱང་ཡིན། །
ཡར་ཀླུང་གཙང་བོ། གངས་དཀར་ཕོ་བྲང་མཐོན་པོའི་ཁོང་གསེང་ནས་
བརྡོལ། ཆོས་ལྡན་ཡུལ་ཁམས་ཆེན་པོ་ལྷོད་ཀྱིས་བསྐོར་རྗེས་ཆོས་ཉིད་ལྡོག་མེད་
ཅིག་གིས་ལྷོ་ཕྱོགས་རྒྱ་མཚོའི་མགྲོན་པོར་བརྫངས་ཟེར། ཞིབ་ཏུ་བསམ་ན།
ཁྱོད་ཉིད་ཆུ་ཕྲན་བྱེ་བའི་རེ་སྨོན་ལ་རླུང་རྟ་རྒྱུག་ཕྱིར་སྤོབས་སེམས་མཐོན་པོ་དང་
ཤུགས་རྩལ་དྲག་པོས་བཞུར་བ་ཡིན་ངེས། སྨུག་ཞགས་འཁྱིལ་བའི་འགག་འཕྲང་
བརྟོལ་ཏེ་བཞུར་དུས་སྐུ་ལ་འོ་རྒྱལ་མ་མྱོང་ངམ། མྱ་ངམ་ཐང་གི་མུ་ཁྱུད་བསྐོར་ཏེ་
ཀྱག་ཀྱོག་གིས་བབས་དུས་ཐུགས་བསྐྱེད་ལ་ལྷོད་པ་མ་བྱུང་ངམ། ཁྱོད་བཞུར་
ཤུལན་མཛེས་སྡུག་གི་མེ་ཏོག་བཞད་འདུག ནགས་མའི་གཡུ་ལོ་འཕྱུར་འདུག
ཁོར་ཡུག་གི་རི་རྒྱུད་རིང་མོ་ཁྱོད་ཀྱི་རང་གཤིས་བཞིན་བརྟན་ཅིང་དང་བརླིང་།
རི་སྐྱེས་དང་འདབ་ཆགས་ཚོགས་ཀྱང་ཁྱོད་ཀྱི་རླབས་ཤུགས་བཞིན་རྟོགས་སད་དང་



༄༅།།སྐད་ཆའི་ཐོད་རྒལ།
155
སྤོབས་པའི་ཀློང་ནས་མཁའ་རུ་ལྡིང་།
ཡར་ཀླུང་གཙང་བོ། སྐར་མདའ་བཞིན་ཕྱི་ནང་འགལ་རྐྱེན་ཕྲ་རགས་
གཏོར་ཏེ་བཞུར། ཡར་ཀླུང་གཙང་བོ། རྒོད་པོ་བཞིན་གངས་རིའི་མུ་ཁྱུད་
བརྒལ་ཏེ་མཐའ་བྲལ་ཡུལ་ཁམས་ཆེན་མོའི་ངོ་མཚར་འཚོལ་དུ་ཆས། འགལ་རྐྱེན་
གྱི་ཕ་བོང་བསྟུད་མར་སྤུངས་ཀྱང་། དཀའ་སྡུག་གི་འཚུབ་མ་གདོང་ལ་བབས་
ཀྱང་། ཁྱོད་གསེར་མདོག་གི་ཉི་མ་བཞིན་ལྷོད་ཀྱིས་བཞུར་བས། ལོ་ཟླ་དུ་མའི་
འཁོར་སྐྱོད་ཀྱི་ཁུགས་པ་ཞིག་ནས་ཁྱོད་ལ་ཁྱོད་ཀྱི་རླབས་སྒྲ་ཆགས། ཁྱོད་བརྡོལ་
སའི་གངས་དཀར་རི་བོའི་གྲགས་སྙན་དང་གཟི་དཔལ་ཡང་མཐའ་མེད་རྒྱ་མཚོའི་
ཀློང་ཡངས་ནས་དྲག་ཏུ་འཕྱུར་བྱུང་། བཀའ་དྲིན་ཆེ། ཕ་ཡུལ་གྱི་ནམ་མཁར་
ཨུ་དམ་ཝ་རའི་མེ་ཏོག་དེ་བཞད་དུས། ཁྱོད་ཀྱི་འགྲུལ་བཞུད་དམ་འཁྱམ་སྐྱོད་
རིང་མོར་དྲན་པའི་རྡོ་རིང་གནམ་འདེགས་ཀྱི་ཀ་བར་བསླང་ངེས། ཀ་བ་དེ་
གནས་ལུགས་སྨིན་སྟངས་སམ་རེ་སྨོན་ཁྲི་ཕྲག་གི་བསྡུས་གཟུགས།
ལོ་འདི་དག་གི་རིང་ལ། ཤུགས་རྩལ་མ་རྫོགས་ཤིང་ཕུགས་བསམ་ཐུང་
བའི་ཆུ་ཕྲན་མང་བོ། ཨ་གསར་རླུང་རྒྱུན་དྲག་པོས་རྒྱབ་ནས་དེད། སྟོང་
བསམ་རྨི་ལམ་རིང་མོས་མདུན་ནས་བསུས་ཏེ། ཅ་ཅོའི་འུར་སྒྲ་ཆལ་ཆིལ་བྲག་
ཅརསྡེབ་བཞིན་ཁྱོད་ཀྱི་གྲམ་གཞུང་བརྒྱུད་ནས་འགྲན་རྩོད་ཀྱིས་བཞུར་སོང་མོད།
ཕྱིར་འོང་མེད་པའི་འགྲུལ་བཞུད་དང་ཕ་གཞིས་བོར་བའི་དཔའ་རྟགས་དེ་ནི།
གངས་དཀར་ཇོ་མོ་གླང་མའི་ཟུངས་ཁྲག་ལ་སྟོང་སངས་སངས་ཀྱི་མཚུངས་རྟགས་
འགོད་པའི་དངོས་རྒྱུ་ལས་གཞན་དུ་ཅི། རི་བོང་ཅལ་འདྲོག་གི་གཏམ་རྒྱུད་དེས་



156 ༄༅ ལྡོང་ཡོན་ཏན་རྒྱ་མཚོའི་ལྷུག་རྩོམ།
ནམ་ཡང་མི་ཡུལ་ལ་བདེན་དོན་དང་རྒྱལ་ཁ་བསྐྲུན་མ་མྱོང་ཨང་།
ཡོད་ཚད་གཞན་ལྗོངས་ཀྱི་ངོ་བོར་འཕོས་པས། མཐོ་སྒང་སྔར་བཞིན་སྐྱ་
ཐིང་ངེར་རྒོད་པོའི་ཁྱུ་ཚོགས་ཀྱིས་ཚོགས་འཁོར་བསྐོར་སའི་སྟེགས་བུ་ཙམ་རེད།
ནར་མ་སོན་པའམ་སྨིན་མ་ཐུབ་པའི་བསམ་བློ་མང་བོར། དཔྱིད་དཔལ་ལྷ་མོའི་
དངོས་གྲུབ་དང་བྲལ་བའི་སྐོམ་གདུང་མེ་ལྟར་འབར། རྩ་ཆེན་ཆུ་སྲིན་དང་རི་
སྐྱེས་ཕལ་ཆེར། སྐམ་ཐག་ཆོད་པའི་གྲམ་གཞུང་དང་བྱེ་རླུང་འཚུབ་སའི་ཐང་
སྟོང་དག་ནས་ རེ་ རེ་བཞིན་རྣོ་ལྕགས་ལེབ་མོའི་ རྨི་ ལ་ ཐེབས། མདོར་ན།
གནས་འདིར་ལྗང་མདོག་གི་ཚེ་སྲོག་ གམ་ དུས་ཚིགས་ཤིག་ ཤིན་ཏུ་མཁོ་བས།
ཡར་ཀླུང་གཙང་བོའི་རླབས་འོག་ན་མཛེས་སྡུག་གིས་འཁྱིལ་བའི་དྭངས་གཙང་ཆུ་
ཕྲན་དེ་དག་ཕྱིར་ལ་བཟློག་ཅིག
ཡར་ཀླུང་གཙང་བོ། ཁྱོད་ཀྱང་འབྲོང་བྲེ་ལོའི་རྩ་ལམ་ན་ཁྱབ་པའི་ཟུངས་
ཁྲག་གམ། གངས་ལྷ་མེ་ཏོག་གི་འདབ་མར་སིམ་པའི་བདུད་རྩི་དྭངས་མ་དེ་ཡིན་
དགོས་ཕྱིར། མཐའ་བཞིའི་རི་ཚོམ་སྒྱུ་འཕྲུལ་ལྟ་བུའི་སེམས་བསྐྱེད་ཀྱིས་ཟླུམ་པོར་
སྐོར་ལ། རེ་སྒུག་ཟབ་མོའི་རླབས་སྒྲར་རྒྱལ་ཁའི་དབྱངས་རྟ་སྤྲས་ནས་ཕྱིར་
གངས་འདབས་སུ་བཞུར་ཤོག་དང་། ས་སྒང་གི་ཆེས་མཐོ་ས་འདིར་ཡར་ཀླུང་
གཙང་བོའི་མགོ་ཁུངས་དང་མན་ཤེལ་ལྷུན་པོའི་ཕོ་བྲང་ཡོད། ཁྱོད་ཀྱིས་གནས་
དེནས་ཐོས་པ་ཟོལ་བསྟོད་རྒྱ་མཚོ་སྐྱོམ་པའི་འགྱུར་ཁུགས་ཡིན། ཁྱོད་ཀྱིས་ཡུལ་
དེ་ནས་མཐོང་བ་རྟོག་བཏགས་རྨི་ལམ་རྒུམ་པའི་བརྙན་རིས་ཙམ་ཡིན། དོན་
དངོས་ཡར་ཀླུང་གཙང་བོའི་སྟོད་རྒྱུད་ས་རྡུལ་གྱིས་ཁེབས་སྟངས་ཧ་ཅང་བཙོག



༄༅།།སྐད་ཆའི་ཐོད་རྒལ།
157
ཡར་ཀླུང་གཙང་བོ། ཁྱོད་མེད་པའི་ལོ་ཟླའི་ནང་། བརྗིད་ཆགས་མེ་རི་
འགའ་རྐྱེན་དབང་གིས་འབར་དགོས་བྱུང་། སྔོ་ལྡེམ་མཚོ་དང་མཚེའུ་ས་ཆེན་
པོའི་གས་སྲུབས་སུ་ཤོར། གདོད་མའི་ནགས་ཚལ་གྱི་སྐྲ་ལོའི་གསེབ་ན་བཀྲེས་
སྐོམ་གྱིས་མནར་བའི་སྤྲེའུ་མང་བོས། ཆར་ཆུ་མོད་པའི་ཕ་རོལ་ཏུ་སེམས་གཞས་
གྱེར་ཞོར། མེས་པོའི་གསེར་ཕོར་ལ་ཞེན་པ་ལོག་ཅིང་རང་གི་གདོང་འབག་ཀྱང་
བརྗེད་ལ་ཉེ། དེའི་ཕྱིར། གནས་འདིར་སྦྲང་ཆར་སིལ་མའི་དངོས་གྲུབ་བམ།
ཡར་ཀླུང་གཙང་བོར་ལྡོག་བཞུར་ཞིག་མེད་ན། གདོད་མའི་འཇིག་རྟེན་འདི་
གནའ་རྫས་བཤམས་སྟོན་ཁང་གི་ཁ་སྣོན་ཙམ་རེད། །
འདོད་རྔམ་གྱི་འཚུབ་མ་འཁོར་བའི་གྲུ་ཟུར་འདིར། ཧ་ཅང་དངངས་
སྐྲག་གིས་འདར་བའི་ལག་ཟུང་གཉོམ་པོ་སྤོབས་པས་བཏེགས་ཏེ། སྐད་ཆའི་ཐོད་
རྒལ་ལ་བརྫུས་པའི་སེམས་འཕྲིན་ཐུང་ཐུང་ཞིག་མཁའ་མཐའི་སྤྲིན་དཀར་ལེབ་མོར་
ཁ་རོག་གིས་བསྐུར་བ། ནམ་ཞིག་ལྷོ་ཡི་རྒྱ་མཚོར་འཁྱིལ་བའི་ཡར་ཀླུང་གཙང་
བོས་བརྩེ་ཞེན་གྱིས་བཀླག་ན་བསམ།



158
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
བདེན་དོན་དུ་གཤེགས་པའི་གླག་རྒོད།
——《དཔའ་བོའི་ཁྲག》ཅེས་པའི་མུ་འགོད་བརྙན་འཕྲིན་རིང་མོར་
བལྟས་རྗེས།
རང་ཉིད་ཀྱི་ཆེད་དུ་རང་རིགས་བཙོང་བའི་སྐྱོ་གར་རིང་མོ་གདོད་མའི་རི་ ་
གྲོང་ནས་བསྟུད་མར་འཁྲབ་དུས། རང་རིགས་ཀྱི་དོན་དུ་རང་ཉིད་འབར་གས་
བྱེད་ཐུབ་པའི་གླག་རྒོད་ཧ་ཅང་ཉུང་། གལ་སྲིད་ཡོད་ཀྱང་དེ་རང་རིགས་ཀྱིས་
མགྱོགས་པོར་ཁྱུར་མིད་གཏོང་ངེས། འདི་ནི་ཉམས་རྒུད་དུ་འགྲོ་བཞིན་པའི་ཚོ་
ཁག་ཅིག་གི་སྤྱི་འགྲོས་ཡིན། དེའི་ཕྱིར་ཕམ་ཉེས་སུ་ཤོར་བའི་《དཔའ་བོའི་ཁྲག》
གིས་ས་ཆེན་པོར་མཚལ་མདངས་བྱུགས་པའི་གཏམ་རྒྱུད་ཤིན་ཏུ་རིང་།
དུས་རབས་སྐྱོ་བོ་ཞིག་གི་ཁ་དབུགས་རྔུབ་ཀྱིན་དབང་ཆེན་དཔོན་པོ་དབང་
གིས་ཞུམ། འབྱོར་ལྡན་བུ་ལོ་འབྱོར་བས་བཀུམ། རྩལ་ལྡན་དཔའ་བོ་གཡོ་



159
༄༅།།སྐད་ཆའི་ཐོད་རྒལ།
སྒྱུའི་འགལ་མེར་ཚུད་པའི་ཟླ་བ་མར་ངོ་རེད། རྒྱང་ལམ་ན་མིག་ཞགས་འཕེན་མ་
མྱོང་བའི་ཝ་མོ་ཚོས། དགོང་ཟས་སྣུམ་པོ་ཞིག་གམ་སྤྱིལ་བུ་དྲོད་འཇམ་ཙམ་རེའི་
ཡརམར་ནས། ང་རྒྱལ་ཁྱོད་ཕམ་གྱི་འཁོར་ལོ་བར་མེད་སྐོར་བའི་བར་གླགས་
ཤིག་ལ། ནུབ་གླིང་དང་ཡ་གླིང་གི་སྤྱང་ཚོགས། འཇའ་ཟེར་གྱིས་དྲངས་ཤིང་
དྲག་སེར་གྱིས་དེད་དེ་ཀླན་ཀ་མོད་པའི་ཨུཏྤལ་སྔོན་མོའི་སྐྱེད་ཚལ་དུ་སླེབས།
དགོད་འཛུམ་གྱི་བསླུ་བྲིད་དང་བྲོ་གར་གྱི་སྟངས་སྟབས་ཁྲོད་ནས་མཐའ་བཞིའི་རི་
ཚོམ་ལྷོད་ཀྱིས་བསྡམས། ལོངས་སྤྱོད་ཀྱི་བྱིན་རླབས་དང་ཚན་རིག་གི་སྒྱུ་འཕྲུལ་
ཀློང་ནས་སྙི་དྲགས་པའི་སེམས་པ་མང་བོ་ཞིབ་མོར་འཐག སེམས་པ་འཐག་པའི་
སྒྲ་དབྱངས་ཀྱིས་རི་ལུང་བསྐྱོམས་ཏེ་འཇིག་རྟེན་ཞིག་མགོ་རྟིང་བསློག་ལ་ཉེ་དུས།
ལྷོམཐའི་བྲག་ཐེམ་ནས་འཕུར་ཡོང་བའི་“ཡོང་ཀྲིན”@སོགས་ཀླག་རྒོད་ཁྱུ་གཅིག་
གི་གཤོག་འགྱུར་ལ་མེ་དཔུང་མཆེད་པས། ཟབ་ལ་སྡུག་པའི་ཧམ་སེམས་ཀྱི་
ནགས་རི་རྨང་ནས་བསྲེགས།
སྟག་ཤར་གཞོན་ནུའི་རྩལ་དྲུག་ལུས་ལ་ཚང་ཞིང་། དྲང་བདེན་དང་
སྤོབས་པ་སྙིང་ཁོང་ན་འཕྱུར་བའི་མི་རིགས་ཀྱི་དཔའ་བོ་སྟེ་གླག་རྒོད་“ཡོང་ཀྲིན”
ཁྱོད་ཀྱི་རྩ་ལམ་ན་རྒྱུ་བ་ལ་རྒྱུ་དང་བདེན་དོན་གྱི་ཁྲག་རྒྱུན་གཙང་མ། ཁྱོད་ཀྱི་
ཕུགས་བསམ་ན་འཚེར་བ་རང་སྐྱ་ཐུབ་པའི་རྒྱལ་དར་དམར་བོ། འོན་ཀྱང་།
ནང་འཁྲུག་ལ་བློ་རིག་སྐྱེན་པའི་ཝ་མོ་ཚོས། ཁྱི་རྐུན་ལག་འབྲེལ་གྱི་སྙི་ཞགས་གང་
སར་བཀྲམ་ ཞིང་། འདོད་སྲེད་ ཀྱི་ མིག་ འོད་ དྲག་ མཚོན་ དུ་ བརྫུས་ པས།
O
བརྙན་འཕྲིན་གྱི་མི་སྣ་གཙོ་བོ་གྱུར་བའི་དྲང་བདེན་དཔའ་བོ་དེའི་མིང་ལ་མཱ་ཡོང་ཀྲིནg *# ཟེར།



160
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
བདེན་དོན་གྱི་གཤོག་རྩལ་རྫོགས་པའི་གླག་རྒོད་གཅིག་ཆོག་འདི་རྐྱེན་ལམ་ནས་
གཤེགས་དགོས་བྱུང་། རིགས་ཞེན་བརླན་བཅུད་དང་བྲལ་བའི་མུ་མེད་བྱེ་ཐང་
ཆེན་པོ་དཔའ་རྒོད་ཁྱོད་ཀྱི་ཟུངས་ཁྲག་དྲོན་མོས་སིམ་པར་བྱས་ནས་སྐུ་སྲོག་གཟི་
བརྗིད་ཀྱིས་ཕུལ་ཀྱང་གཟི་བརྗིད་མཚོན་པའི་རྡོ་རིང་ཙམ་ཡང་བསླངས་མཁན་མེད།
ཅི་ཁག་ཁོ་ཚོ་རང་མགོ་མི་ཐོན་ལ་རང་རིགས་མི་སེམས་པའི་རྡར་མ་ཁྱུ་གཅིག
རིགས་ཞེན་ཅན་ལ་དྲན་སྐུལ་གྱི་ཅོང་སྒྲ་ཐོག་མར་བསྒྲགས་རྗེས་བདེན་དོན་
དུ་གཤེགས་པའི་གླག་རྒོད་དར་མ། སྤྲིན་པའི་བང་རིམ་བརྟོལ་ཏེ་མི་ཡུལ་ལ་ཞེན་
ཆགས་མེད་པར་འཕུར་ཅིག མཐར་ཐུག་གི་སྤྱི་འགྲོས་ཁུར་ནས་རྨ་འབྲི་གཙང་
གསུམ་རྒྱ་མཚོར་བཞུར་དོན་ཅི། ཉི་ཟེར་ལ་ཁེན་ཏེ་ཕྱིར་མི་ཡུལ་འདིར་ཐེངས་
གཅིག་གཟིགས་དང་། ཝ་སྤྱང་གི་ཁྱུ་ཚོགས་དུས་འགྱུར་གདོང་ལྔའི་ཁ་ཟས་སུ་
གྱུར་ཟིན། ཁྱོད་དང་མཉམ་དུ་དཀའ་སྡུག་གི་འགག་འཕྲང་བརྒྱུད་མྱོང་བའི་མིང་
སྲིང་ཚོ། ད་ལྟ། མེ་ཏོག་རྐྱང་རྐྱང་གི་དགའ་ཚལ་ན་རང་དབང་གིས་འཚོ།
ཐམས་ཅད་ཁྱོད་ཀྱི་ཕྱག་རྗེས་ཡིན་པ་ཕྱི་རབས་པའི་སེམས་ན་གསལ་ཞིང་ངག་ཏུ་
སྙན། བདེན་དོན་དུ་གཤེགས་པའི་གླག་རྒོད། བསྐལ་བརྒྱར་མི་ནུབ་པའི་རྡོ་
རིང་མཐོན་པོ།



༄༅སྐད་ཆའི་ཐོད་རྒལ།
161
མེ་ཏོག་ལ་བརྫུས་པའི་མདའ་མོ།
སཆེན་པོའི་ཕ་རོལ་ནས་ཤོར་ཡོང་བའི་སྐད་ཆ་འགའ་ཡིས་བྱང་མཐའི་རི་
ཁུགས་ཆུང་ཆུང་དེ་དམ་ནས་དམ་དུ་བཏགས་སོང་། །
མཚམས་སྤྲིན་རི་ལ་ཆགས་པའི་སྲོད་དུས་དེར། སྐུད་མེད་གློག་རླབས་ཀྱི་
སྒྱུ་འཕྲུལ་དམར་བོས་ཁོ་ར་ཁོར་ཡུག་ཟླུམ་པོར་བསྐོར། རྫུ་བག་གྱོན་པའི་སྐད་ཆ་
འགའ་སྔོན་ལ་ཆས་ཡོང་ནས་ཧ་ཅང་མི་སེམས་བསླུ་བའི་ཟློས་གར་ཐེངས་འགར་
འཁྲབ་ཀྱང་། ངས་དབང་བོའི་སྒོ་ཀུན་ ཁུ་ སིམ་མེར་ གཏད་དེ་བསྡད་པས།
“མདའ་མཚོན་གོ་ཆ་མ་བཟུང་བར། ། རང་ཉིད་གཅིག་པུས་བྱེ་བའི་བདུད།།མ་
ལུས་ཕམ་མཛད་གཡུལ་གྱི་ལས། ། ཁྱོད་ལས་གཞན་པ་སུ་ཡིས་ཤེས” ཞེས་ངོ་
མཚར་བའི་བསྟོད་དབྱངས་སམ་ཡིད་མུག་པའི་གདུང་དབྱངས་རེ་གྱེར་བཞིན་དེ་
དག་ཐམས་ཅད་ཕྱིར་ལ་ཕྱོགས་སོང་། འོན་ཀྱང་མེ་ཏོག་ལ་བརྫུས་པའི་མདའ་མོ་
ཞིག་ཁྲག་དམར་བོའི་ཐེམ་པར་མངོན་ཆུང་གིས་ཟུག་འདུག་པ་ལོ་འགའི་རྗེས་སུ་



，
162
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
-
---
རིམ་གྱིས་ཤེས།
འཇབ་རྒོལ་གཉིས་པ་བྱེད་དུས་ཀྱི་རུ་འདྲེན་ཡང་མེ་ཏོག་ལ་བརྫུས་པའི་
མདའ་མོ་དེ་རེད། ཧྲག་བསྡུས་ཀྱི་རུ་དཔུང་འདི་སྒྱུ་རྩལ་སོ་གཉིས་ལ་ནང་བྱན་
ཆུད་པས། རི་རྒྱལ་ལྷུན་པོ་ཡིན་ཡང་བསྙིལ་ལ་ཁད། མ་ཕམ་གཡུ་མཚོ་ཡིན་
ཡང་སྐེམ་ལ་ཁད། གླིང་རྗེ་གེ་སར་ཡིན་ཡང་ཞུམ་ལ་ཁད། དྲག་རྩལ་གྱི་སྟངས་
སྟབས་རེ་རེས་རྣམ་ཤེས་ཚོགས་དྲུག་ལ་བྲེད་ཤ་སློང་། གསང་བའི་སྒྱུ་འཕྲུལ་རེ་
རེས་དོན་ལྔ་སྣོད་དྲུག་དང་དབང་བོའི་སྒོ་ལྔར་ཚ་དྲོད་འབར། འོན་ཀྱང་།
ངས་འོད་ཟེར་རྐྱང་བའི་གླིང་གར་གཤེགས་པའི་རླབས་ཆེན་ཞབས་རྗེས་དེ་སྙིང་གར་
སྒོམ་བཞིན། ནམ་མཁའ་ལྟ་བུའི་ཀློང་ཡངས་ནས། འཇའ་ཚོན་ལྟ་བུའི་གཞུ་
རྒྱུད་མཉེན་མོ་ཞིག་ལྷོད་ཀྱིས་བརྡུངས་པས། “བདུད་སྡེའི་མཚོན་ཆ་མཛེས་མའི་
བསླུ་བྲིད་ཀྱིས། ། མ་ཚུགས་གྲངས་མེད་མཆོད་སྦྱིན་དབང་བོ་རུ། ། ས་ལྷས་
ཐལ་མོ་སྦྱར་ཚེ་འདོད་ལྷ་ཡིས། ། དད་པས་ཆེད་དུ་བསྔགས་ལ་ཕྱག་འཚལ་ལོ།།”
ཞེས་པའི་བསྟོད་ཚིག་ཅིག་ལན་འགའ་བཟླས་རྗེས་སྟོབས་ལྡན་དཔུང་ཚོགས་དེ་ཡང་
བསྐྱར་ཞེན་ཆགས་ལྕི་མོ་དང་ཕམ་ཁའི་ཀློང་ནས་ལམ་ལ་ཆས་སོང་།
དཔུང་གྲོགས་མེད་པའི་རྒྱ་སྟག་ངར་མ་ཞིག་ཤེད་རྩལ་གྱིས་མཆོངས་བྱུང་།
གནམ་ས་སྦྲེལ་བའི་སྤར་ཁྱིམ་དང་རྣོ་ངར་མཆེ་བའི་ཟིལ་ཤུགས་གཞན་ལས་ཆེ།
འཇམ་ཤ་ཆགས་པའི་མེ་ཏོག་གི་མདའ་མོ་ལྔས་འདོད་ཁམས་ཡོངས་རྫོགས་ཐལ་བར་
བརླག་སྲིད་ན། མཚམས་སྤྲིན་གྱོན་པའི་སྐར་མ་ང་འཇིགས་ཤིང་སྐྲག་མོད།
འཇིག་རྟེན་གྱི་ལྷིང་འཇགས་དཀྲོག་པའི་ངུ་སྐད་གསར་བ་དང་། མི་སྡུག་ཉམས་



163
༄༅།།སྐད་ཆའི་ཐོད་རྒལ། །
བརྒྱ་བརྩེགས་པའི་ཞལ་རས་གྱོང་བོ། ད་དུང་། ན་ཟུག་གི་འཁུན་སྒྲ་མཐོན་པོ།
བར་དོ་ཡི་འཁྲུལ་སྣང་བན་བུན་སོགས་མཚོ་ལ་ཟླ་འོད་བཞིན་དུ་གསལ་བཏབ་སྟེ།
སྲ་ལ་མཁྲེག་པའི་ལྕགས་རི་དེའི་ཁོང་གསེང་དུ་སྦས་ཤིང་གླུ་སྐད་ཐན་ཐུན་རླུང་ལ་
སྐུར་ནས་ཡོད། །
ཀྱེ་མ་ཧུད། ཆེར་སྙིགས་ཆུ་གཏེར་མཁའ་རུ་འཕྱུར་ས་ན། མཁོས་ཆུང་
ངང་བ་སེར་བོའི་ལས་དབང་ལའང་ཇི་འདྲའི་བཟོད་མེད་འཇགས་བྲལ་གྱི་འཚེ་བ་
ཞིག དྲིན་ཕ་མས་གནང་བའི་མཛེས་སྡུག་གི་ལང་ཚོ་དང་ཟག་བཅས་ཀྱི་ཕུང་བོ་
འདི། རྒྱ་སྟག་ངར་མ་དང་ཁྱི་སྤྱང་རྒོད་པོ་རེའི་ཞལ་ཟས་སུ་གྱུར་རྗེས་ཀྱང་།
ངས་བསླུ་མེད་དེད་དཔོན་ཆེན་པོའི་ཞལ་གདམས་དྲོད་མོ་སྟེ། “བསྐལ་བ་བྱེ་བ་
གང་གའི་བྱེ་སྙེད་དུ། ། དད་པའི་སེམས་ཀྱིས་ཟས་དང་སྐོམ་རྣམས་དང་། །
གདུགས་དང་བ་དན་མར་མེའི་ཕྲེང་བ་ཡིས། ། སངས་རྒྱས་བྱེ་བ་ཁྲག་ཁྲིག་རིམ་
གྲོ་བྱས། ། གང་གིས་དམ་ཆོས་རབ་ཏུ་འཛིན་པ་དང་། ། བདེར་གཤེགས་
བསྟན་པ་འགག་པར་འགྱུར་བའི་ཚེ། ཉིན་མཚན་དུ་ནི་བསླབ་པ་གཅིག་སྤྱོད་པ།།
བསོད་ནམས་འདི་ནི་དེ་བས་བྱེ་བྲག་འཕགས། ། ”ཞེས་པ་འདི་དབྱངས་སུ་གྱེར་
ཞིང་ཉམས་སུ་བསྟར་བར་སྤྲོ།



164
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
ཕྱིར་དྲན་གྱི་ཀློང་ནས།
བསླད་མ་ཞུགས་པའི་ཁོ་བོ་མཐོང་།
ཕྱིར་དྲན་གྱི་ཀློང་ནས། བསླད་མ་ཞུགས་པའི་ཁོ་བོ་གསལ་ལེར་མཐོང་
དུས། མངོན་ལྐོག་མི་མཚུངས་པའི་ངོ་གདོང་རློན་པ་འདི་བསམ་གྱིན་རང་རྟོགས་
ཀྱིས་འཕག་འཚག་དང་ངུ་ཤུམ་རེ་རྒྱག་དགོས་བྱུང་།
ཚོགས་དྲུག་ཁྱེའུ་རྒོད་པོ། འདི་ལྟར་ཀུན་ཉོན་ལྕགས་ཀྱུས་དམ་དུ་བཟུང་
སྟེ་འཁོར་བའི་ཟབ་སར་འཕངས་པས། ཉི་འོད་དྲོན་པོ་གྱོན་པའི་བྱིས་དུས་དང་
ཁ་བས་སྲོག་ཆགས་བཟོ་བསྐྲུན་གྱི་ཆེད་མཁས་པ་ཡིན་སྐབས་ལ་སྨོན་པ་གྲངས་མེད་
ཤོར། གང་གི་ཚེ། རང་གི་དཔུང་ཚོགས་ཆུང་ངུར་བཀའ་ཡི་མེ་ཏོག་འབེབ་
ཀྱིན། འདོད་པ་ཆུང་ལ་དད་གུས་གཙང་། ཞེ་སྡང་དམའ་ལ་སྙིང་རྗེ་ཆེ།
དཀོར་དང་སྒྲིབ་པས་མ་གོས་པར་རྣམ་དཔྱོད་ཟླ་གཞོན་འོད་ལ་འདྲེས། འབར་



༄༅།།སྐད་ཆའི་ཐོད་རྒལ།
165
བྱུང་། དྲག་ཏུ་འབར་བྱུང་། དོན་ལྔ་སྣོད་དྲུག་དང་དབང་བོའི་སྒོ་ཀུན།
དུག་གསུམ་བུད་ཤིང་འབར་བའི་མེ་ལྕེ་དེས་ལྷག་ལུས་མེད་པར་བསྲེགས་པས།
བབ་ཆགས་ཚུལ་ལྡན་གྱི་ཁོ་བོར་འཁེང་སེམས་རྣལ་མའི་འཕྲིན་ཡིག་དང་བོ་བསྐུར།
རང་སེམས་ཆུ་བུར་ལས་བརྡོལ་བའི་དམག་ཚོགས་ཀྱིས་དྲག་ཏུ་བསྐོར་བྱུང་
བས། བཀའ་གདམས་གོང་མ་ཞིག་གི་གསུང་གསང་འགྱུར་ཁུགས་སྙན་མོའི་
རླབས་སྒྲར་ཐེངས་གཅིག་ཉན། ཨ། ངའི་ཐོག་མའི་སེམས་པ་གཉོམ་པོ་དེ་ཇི་
འདྲའི་རྒོད་ལ་རྩུབ། གཞོན་ལུས་ཤེལ་དཀར་སྡོང་བོ་དེ་ཇི་འདྲའི་རྫོབ་ལ་བཙོག
གློ་བུར་འཇབ་རྒོལ་དག་གིས་ཆེས་ཟབ་པའི་རྨ་ཁ་བརྐོས་སོང་། རྣམ་རྟོག་གི་འཕྲོ་
འདུ་མང་བོས་དུག་གསུམ་གྱི་སྒོ་འཕར་ཕྱེས་སོང་། དགེ་སྦྱོང་གཙང་མ་དང་རྣལ་
འབྱོར་དག་པའི་ལོ་རྒྱུས་ལ་ཆག་གྲུམ་ཤོར་ཉེན་གྱི་བར་གླགས་སུ། གདོད་མའི་
སེམས་མདངས་དཀར་བོས་ང་རང་བསྐྱབས།
སེམས་པའི་སྒོ་བྱང་དུ་གསུང་གི་ལང་ཚོ་སྣུམ་པོའི་ཡིག་འབྲུ་འགའ་བཙན་
གྱིས་བརྐོས་རྗེས། རི་རབ་དང་གཙང་བོ་ལྟ་བུའི་དྲན་འགྱུ་མང་བོའི་ཕ་རོལ་ནས།
བསླད་མ་ཞུགས་པའི་ཐོག་མའི་ཁོ་བོ་མཐོང་། དེ་བས། མཛེས་སྡུག་གི་བཤུལ་
ལམ་ཐོག་མ་དེ་ནས། ང་ཡང་བསྐྱར་ཞི་དུལ་གྱིས་ལམ་ལ་ཆས་འདོད།



166
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
ལོ་ཟླ་ནག་པོའི་ཕ་རོལ།
ང་གཏེར་དུ་སྦས་པའི་རྫ་བུམ་སེར་བོ་མིན། ང་གཡོ་མེད་རྟག་བརྟན་གྱི་
རི་རྒྱལ་ལྷུན་པོ་མིན། ང་ཤེས་རྒྱུད་ཀྱིས་མ་བསྡུས་པའི་ཙན་དན་དམར་བོའི་ལྗོན་
ཤིང་དེ་ལས་ཀྱང་ག་ལ་ཡིན། དེའི་ཕྱིར། རྫ་མཐོན་པོའི་ཧྲག་བར་དོག་ས་ནས།
ངས་འབྱུང་བཞིས་མི་ཚུགས་པའི་མངོན་སྤྱོད་དྲག་པོའི་གཤོག་རྩལ་བསླབས་ཏེ་ལོ་ཟླ་
ནག་པོའི་ཕ་རོལ་གྱི་འཇིག་རྟེན་ཞིག་ལ་བག་ཡངས་ཀྱིས་འཕུར་བར་རེ།
བཟོད་མེད་ཁ་བ་ལེབ་མོའི་གདུག་རྩུབ་དང་གྲང་རེག་ངར་ཁ་རྣོན་པོའི་
འཕྲུལ་རྩེ་ནས་ངས་ངོ་མཚར་རིན་བྲལ་གྱི་ལུས་སེམས་གཉིས་པོ་དོན་མེད་གཙབ་
ཧྲལ་གྱི་ངོ་བོར་གཏོང་མི་ཕོད། ཐོག་མའི་དམ་ཚིག་གི་སྐྱེལ་མ་ཡོད་ལ། སྐྱེས་
སྦྱངས་ཤེས་རབ་ཀྱི་སྤོབས་སྟོབས་ཀྱང་ཡོངས་སུ་རྫོགས་པས། ངས་བརྗེད་མི་རུང་
བའི་ལོ་ཟླ་འདི་དག་རུམ་ལ་བཅུགས་ནས་བོར་ཟིན་པའི་ཕ་མེས་ཡང་མེས་མང་བོའི་
ཚེ་སྲོག་གི་ལང་ཚོ་རེ་རེ་གསལ་བཏབ་རྗེས། འོད་ཀྱི་འཁྱུད་པའི་ཞིང་ཁམས་ཆེན་



༄༅།།སྐད་ཆའི་ཐོད་རྒལ།
167
པོར་བསྙེག་ནས་འགྲོ།
བསམ་གཞིགས་ཀྱི་ཚེ་འབར་གསལ་ཞིབ་ཏུ་སྒྲོན་དུས། ཁོར་ཡུག་དང་
ནམ་མཁའ་འབུ་སྡོམ་ནག་པོའི་དྲ་འབྲེལ་གྱི་སྣེ་མོ་འཛིངས་སའི་གྲུ་ག་ཆུང་ཆུང་ཙམ།
རྟོགས་སད་ཀྱི་ལྕག་ཚན་ལ་ངར་ཤུགས་འཕྱུར་དུས། སྒོ་ཁྱིའི་ཟུག་སྐད་ཧི་མ་ལའི་
རི་བོར་དྲག་ཏུ་སྡེབ་ཀྱིན་འདུག་ཅིང་ཟླ་བ་ནུབ་ཏུ་ལྷུང་རྗེས་ཀྱི་མཚན་ལྗོངས་རིང་མོ་
ཞིག་ལ། དར་ལྕོག་མང་བོའི་ཕེག་སྒྲར་ཉན་བཞིན་ང་ཁ་རོག་གེར་ལམ་ལ་ཆས།
འོན་ཀྱང་། ངའི་རང་སྤྱིལ་གོར་མོ་སྔར་བཞིན་ཤུལ་ན་ཡོད། འབུ་སྡོམ་འཁོར་
ཚོགས་ཀྱི་སེམས་པར་སྔར་བཞིན་སྲིད་པའི་མེ་ལྕེ་ལམ་ལམ་འབར། དལ་གྱིས་
སྒུག་དང་ནམ་ཞིག་ལ་ལོ་ཟླ་དཀར་བོའི་འཁོར་སྐྱོད་དང་བསྡོངས་ཏེ་ང་སླར་ཡང་
གཞིས་ཀ་འདིའི་རམ་འདེགས་པར་སླེབས་འོང་ངེས། ང་སོང་ཤུལ་ན། ལྗོངས་
འདིར་དགུན་རླུང་གི་མནར་གཅོད་རྩུབ་རེག་རེག་ངང་བཞུར་དུ་འཇུག་མི་ཆོག
ཁྱེད་ཚོ་ཡང་སྤྲོ་སྐྱིད་ཀྱི་དབྱར་གཞུང་ལ་དུང་བ་མིན་ནམ། དཔའ་ཐུལ་སུམ་ཅུས་
མི་ཐུབ་སྐད་ཀྱི་འབྲོང་བྲེ་ལོའི་རྒྱུད་པ་དག་ཀྱེ། བསུང་ཞིམ་མེ་ཏོག་ཁྲ་ཆིལ་དགུ་
ཆིལ་དུ་བཞད་པའི་དུས་ཚིགས་ཤིག ཐུན་མོང་འབད་འཐབ་ཀྱིས་ལྗོངས་འདིར་
བསུས་ན་ཇི་འདྲའི་སྐྱིད། ངའི་སྨོན་པ་འདི། འཁྲུལ་སྣང་དང་ན་བུན་གྱིས་
འཁྱུད་པའི་སྨོན་པ་འདི། ངའི་ཤ་ཁྲག་གདོས་བཅས་ཀྱི་བྲང་གཞུང་ན་རྩེན་ཞིང་
འཁོར་བས། བཟོད་མི་ཐུབ་པའི་སེམས་སྐྲན་རིལ་མོ་ཤིན་ཏུ་མང་། ད་ལྟ།
གངས་ལྗོངས་སུ་གཡུ་ཐོག་ཡོན་ཏན་མགོན་པོ་ལྟ་བུའི་གཏར་སྲེག་ལ་མཁས་པ་ཅི་
ཙམ་བཞུགས། དེའི་ཕྱིར། འཕར་ལྡིང་གིས་མི་ནོན་པའི་སེམས་པ་ཡང་མིག་



168
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
MALL
ཆུའི་ཁྲོད་ནས་ངུ་དགོས་བྱུང་།
ངས་བརྩེ་སེམས་ཡོད་ཚད་ཕྱིར་མིག་གིས་བསྡུས་ཏེ་ལོ་ཟླ་ནག་པོའི་ཕ་རོལ་ན་
བཙན་ཚུགས་ཀྱིས་འཚོ་ཡང་། དུས་རླུང་འཚུབ་མས་བཏེགས་པའི་རི་གྲོང་སྐྱ་བོ་
དང་། འཇོག་སྒོམ་གྱི་ཀློང་ན་བཟོད་པའི་ཕར་ཕྱིན་རྫོགས་འདུན་གྱི་ཕུ་ནུ་མདོ་
མེད་དག་གི་འཁྲུལ་སྣང་དྲན་བཞིན། ནམ་ཡང་ས་ཁ་ཐག་རིང་སའི་རི་རྩེ་ཞིག་ཏུ་
ཡོ་ཐོར་ལྟར་ཀྲོང་ངེར་ལངས་ཏེ། དུང་ཞེན་གྱི་དམུ་ཐག་རིང་མོས་ལྷ་གཡག་དར་
མའི་ཕ་ས་དེར་དམ་པོར་འཁྱུད་ནས་ཡོད།



༄༅།།སྐད་ཆའི་ཐོད་རྒལ།
169
ད། ཧལྟའིཀྱི་རཧ་ཅད་ཁག
ས་མེ་འཕྲད་པ་སྲེག་སྦྱོར་གྱི་ཉིན་མོ་རེ་ལ། འབྲོང་གཡག་གི་ཧུར་སྒྲ་མཐོ་
བའི་རི་ལུང་དག་ནས་ཕུ་ནུ་ནང་འཁྲུག་གི་ཀི་སྒྲ་རླུང་དང་སྡེབ་དུས། མེ་ཆུ་འཕྲད་
པ་འཆི་སྦྱོར་གྱི་ཉིན་མོ་རེ་ལ། མེས་པོའི་ལྷ་མཁར་མཐོན་པོའི་འདབས་རོལ་ནས་
རྩྭ་ས་རྩོད་གླེང་གི་ཀི་སྒྲ་བྲག་ཅར་འཁོར་དུས། རྔམ་བརྗིད་རྫ་རི་སྨུག་པོ་སྤྲིན་གྱིས་
གཡོགས། མཛེས་སྡུག་གངས་དཀར་རི་ཚོམ་ཁྲག་གིས་སྦགས། དལ་འབབ་
གཙང་བོའི་བཞུར་རྒྱུན་ལ་སྙན་པའི་དབྱངས་རྟ་ཆད། རེད་དེ། མདའ་གྲི་
མདུང་གསུམ་གྱི་སྣེ་ནས་ཚ་ཚའི་མེ་སྟག་མཆེད་ཅིང་རྒོད་པོ་རོ་ཟན་ཚོར་ཤ་ཁྲག་དྲོན་
མོའི་གསོལ་སྟོན་བཤམས་དྲགས་པས། རླུང་ཁྲོད་ན་འདར་སིག་གིས་འཕྱོ་བའི་སྦྲ་
འདབས་སུ་ཡུགས་མོ་ཚོས་ཁྱོ་གའི་དུང་བརྩེ་དང་གཤེད་མའི་གདུག་རྩུབ་བསམ་ནས་
དྲན་མེད་དུ་བརྒྱལ། ད་དུང་མགོ་ན་ཞྭ་དང་རྐང་མགོར་ལྷམ་མེད་པའི་དྭ་ཕྲུག་
མང་བས་རྒྱང་རིང་གི་ཨ་ཕར་འཁྲེང་ཞེན་སྐུར་ཞོར་ལྕི་འདམ་ནག་པོའི་རྩེད་རར་



་
170 ༄༅ །།ལྡོང་ཡོན་ཏན་རྒྱ་མཚོའི་ལྷུག་རྩོམ།
མཆོང་ལྡིང་རྩེན། བོད་པའི་ལས་དབང་ཀློག་པའི་རྣམ་ཤེས་འགའ་རེས་རྒྱང་རིང་
བའི་འཇིག་རྟེན་ཞིག་ནས་ཡིད་ཆད་པའི་མིག་ཆུ་སེམས་ཀྱིས་འཐུང་། གླེན་པའི་
ལྷ་སྒྲུང་ལ་མཚུངས་རྟགས་འགོད་པའི་སྐུ་ཞང་ཚང་གི་བཞིན་རས་ལ་གཏིང་མི་
དཔོག་པའི་འཛུམ་མདངས་ཡང་ཡང་མངོན། ཨ། གངས་ཐང་དང་སྤང་ཐང་
ན་མྱ་ངན་ནག་པོའི་སྡིག་སྒྲིབ་འཁོར་བས། ང་། ད་ལྟའི་ཀི་སྒྲར་ཧ་ཅང་སྐྲག
སྲོང་བཙན་སྒམ་པོའི་སྟོབས་དཔུང་མཐའ་བཞིའི་རྒྱ་མཚོར་འབབ་དུས།
ཁྲི་འབུམ་ལྷ་དམག་སྟུག་པོའི་ཀི་སྒྲར་ཡངས་པའི་འཇིག་རྟེན་སྒུལ་བའི་ཟིལ་ཤུགས་
ཡོད་ཟེར། ཁྲི་སྲོང་ལྡེའུ་བཙན་གྱི་བཀའ་ཆབ་མཁའ་མཐའི་མུ་ཁྱུད་དུ་འཁོར་
དུས། གདོང་དམར་དཔའ་བོའི་ཀི་སྒྲས་ས་ཆེན་ཚངས་པ་ཆེན་པོ་ཡང་བ་ཚྭའི་ཆུ་
གཏེར་གྱི་ཕ་མཐར་སྐྲད་ཟེར། གཞན་ཡང་། དམ་བཅའི་དཔལ་མཁར་
བརྩིགས་པའི་ལབ་ཙེ་མཐུན་སྒྲིལ་གྱིས་བསྟོད་ཚེ། སྟག་ཤ་རའི་ཀི་སྒྲའི་ཀློང་ན་
དགྲ་ལྷའི་དངོས་གྲུབ་རང་འགུག ཕྱི་དགྲ་སྡེ་ཆམ་ལ་འབེབ་དུས་བུ་དཔའ་བོའི་
ཀི་སྒྲ་གཅིག་ལ་དོམ་ནག་སྟོང་གི་འཇིགས་རྔམ་ཡང་ཡོད་མྱོང་། ལྟོས་དང་།
གདོང་ལྤགས་ལྕགས་ཀྱིས་བཏུམ་པའི་མི་རབས་འདི། ངོ་ཚ་དང་ཡ་ང་མེད་པར།
ཀི་སྒྲ་དང་དཔའ་སྒྲ་སྒྲོག་གིན། རི་སྡེ་ཕན་ཚུན་ལ་ཁྲག་འཁོར་སྐོར་བར་ནང་བྱན་
ཆུད་འདུག ཤུ། ང་ངོམ་ད་ལྟའི་འདི་ཚོའི་ཀི་སྒྲར་སྐྲག



༄༅།།སྐད་ཆའི་ཐོད་རྒལ།
171
སྟོན་མཇུག་གི་དྲན་པ།
སྟོན་མཇུག་གི་དྲན་པ་གྲང་ཤུར་ཤུར། གསེར་མདོག་གི་ལོ་འདབ་མང་བོ་
གདོང་ལ་བབ་དུས། ཁྲུང་ཁྲུང་དཀར་མོའི་ཚོགས་མགྲིན་དབྱངས་ཁུར་ནས་ལྷོ་ལ་
འཕུར། ཤུལ་དུ་ལུས་པ་བྲལ་གདུང་གིས་མནར་བའི་འཇོལ་མོ་དང་ཁུག་རྟ།
སྐྱོ་ཐག་ཆོད་པ་མི་རྟག་ཐན་ཐུན་གྱིས་གཟིར་བའི་རྣལ་འབྱོར་བའི་ཐུགས་རྒྱུད་
གཉོམ་པོ། འདི་ལྟར། དུས་ཚིགས་ཤིག་གི་གྱེས་བྲལ་སླེབས་པས། དབེན་
པའི་རི་ཐང་ཉུལ་བའི་སྙན་ངག་པ། གནའ་བོའི་ལྷ་མཁར་ལ་ཁེན་ཏེ། ཟབ་
བརླིང་རོལ་དབྱངས་སྙན་མོའི་ཞིང་ཁམས་ལ་གསོལ་བ་དྲག་ཏུ་བཏབ། རི་རབ་
དང་གཙང་བོ། མི་དང་གཅན་གཟན། ཡོད་ཚད་དུས་ཚོད་ཀྱི་བང་གིས་དེད་
དེ་རྒས་པའི་ངོ་བོར་དལ་གྱིས་སིམ།
སྟོན་མཇུག་གི་དྲན་པ། ཁ་ཆར་འདྲེས་མས་ཡོངས་སུ་བརླན། ཁ་སང་
གཉིད་དུ་ཡུར་ཞིང་དེ་རིང་ལག་སྟོང་དུ་ལུས་པའི་སྲོག་ཆགས་མང་བོ། རེ་རེ་



172 9 ༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
བཞིན་རྒྱ་མཚོའི་སྨུག་སྤྲིན་ལ་ཐིམ། སྨུག་སྤྲིན་ཡང་སྟོན་རླུང་གིས་བྱེར་ཏེ་ཅི་ཡང་
མེད་དུས། སྐྱིད་ལུག་གིས་བསླུས་པའི་རང་བྱུང་ཁམས་ཆེན་པོ། གཡའ་དག་
པའི་ནམ་མཁའི་སྐར་ཚོགས་ཁྲོད་ན། གོ་ལ་གཞན་ཞིག་གི་འོད་སྣང་ལ་སྐྱབས་སུ་
འགྲོ་དགོས་བྱུང་། ལས་དབང་ཁ་བའི་མེ་ཏོག་ལ་འཁྲིལ་བའི་སྨྱུག་འཛིན་པ་དག
ཕག་ལོ་བའི་འཕྲིན་ལས་བསམ་གྱིན། ཆག་གྲུམ་ཤོར་བའི་ལྷས་ར་གོར་མོ་ན།
མེ་སྟག་མཆེད་པའི་ཐ་སྙད་འགའ་ཞིག་བཙོ་སྲེག་བྱེད་པར་བྲེལ།
སྟོན་མཇུག་ལ་དྲན་པ་མང་བ་ནུབ་རླུང་གཡུག་སྟངས་ཤིག་གི་རང་འབྲས་
རེད། ཁ་ཆར་སྨྱོ་ཧམ་གྱིས་འབབ་པའི་དུས་ཚིགས་འདིར། སྦྲ་ནག་འདར་
སིག་གིས་འཕྱོ་བའི་ཐུ་འོག་ན། ཕྱུགས་རྫི་ཚོའི་རུས་རྐང་ལ་མྱ་ངན་འཁོར།
སད་སེར་རིས་སུ་འཐབ་པའི་གཡུལ་ས་ན། སོ་ནམ་པའི་སེར་ག་མང་བའི་རྐང་
ལག་ལ་སྲིན་བུའི་འདུ་འགོད་འཁྲིགས། །
ཀྱེ། ཏམ་བུ་རའི་མཛེས་སྡུག་ལ་བྱིང་བའི་སྙན་ངག་གི་ལྷ་མོ། སྒོ་
ལྕགས་ ཐེབས་ པའི་ སྨྲ་བརྗོད་འདིར། ལྷོད་ ཅིག་ གི་ དངོས་གྲུབ་སྩོལ་དང་།
སྟོན་མཇུག་གི་ཁ་ཆར་དང་བསྡོངས་ཏེ། མི་ཡུལ་གྱི་བདེན་དོན་མཚོན་པའི་
ཤུགས་གླུ་རིང་མོ་ཞིག སྟོངས་སངས་སངས་ཀྱི་མཁའ་དབྱིངས་ནས་འཐེན་ན་
འདོད།



༄༅།།སྐད་ཆའི་ཐོད་རྒལ།
173
དཔྱིད་ཟླ་གཉིས་པ།
ད་ལྟ་ འགྱུར་ བག་ རྒོད་ པའི་ དུས་ཚིགས་ ཏེ་ དཔྱིད་ ཟླ་ གཉིས་ པ་རེད།
དཔྱིད་ཟླ་གཉིས་པ་ལག་ཡོང་མེད་པའི་མགྲོན་པོ་བཞིན་སླེབས་ཐེངས་རེར། རླུང་
རྟ་རྒུད་པའི་བྱ་ཁྱུ་ཞིག་གི་གཏམ་རྒྱུད་དང་རླུང་ལྷ་དཀྲོགས་པའི་ཆུ་སྲིན་ཚོའི་གདུག་
རྩུབ་ཀྱི་མཆེ་སྡེར་དག་བརྩེ་དུང་མེད་པའི་ གཏན་གྲོགས་ལྟར་ལྷང་ངེར་དྲན།
ཕར་སོང་། ཁྱོད་ཚོ་སྨྱོས་འདུག མ་རེད། ཁོ་ཚོ་སྨྱོས་འདུག ངའི་ཤ་
ལྤགས་སྐམ་ཞིང་རུས་ཟུངས་ཟད་པའི་རྒྱུ་རྐྱེན་ལ་གསོ་རིག་རབ་འབྱམས་པས་བརྟག་
དཔྱད་མི་དགོས། ལྔ་བརྒྱད་རྟགས་ཅན་གྱི་ཤོག་ལྷེ་དེ་བམ་ཀློག་རེ་བྱོས་དང་།
“ཝ་མི་རྒྱལ་ཀ་མེད་འདྲེ་མོའི་འགྲམ་ལྕག”གི་བདེན་དོན་མཐོང་ཡོང་། འདི་ནི་
གནོན་མི་ཐུབ་པའི་འོ་དོད་རིང་མོའི་སྔོན་འགྲོ་ཡིན། དོན་ངོ་མར། དཔྱིད་ཟླ་
གཉིས་པའི་འགྱུར་བག་ ལྟར་དབུགས་རྒྱུན་ གྱིས་ བཏེགས་པའི་ སེམས་ པ་འདི་
མཚམས་རེར་ཤུགས་ཀྱིས་འཕྱོ་ཞིང་ལན་རེར་འུ་ཐུག་གིས་ཞུམ་འགྲོ། འཚོ་སྟངས་
འདིའི་ཕ་རོལ་ན་རང་དབང་གི་རྨི་ལམ་ཞིག་ཡོད་ཟེར་བ་བདེན་ནམ?
རྒྱང་རིང་གི་འོད་དཀར་དེར་གཟི་བྱིན་འབར་ཚུལ་ཐོས་པས། དཔྱིད་ཟླ་



174
༄༅།ལྡོང་ཡོན་ཏན་རྒྱ་མཚོའི་ལྷུག་རྩོམ།
-
-
-
-
-
གཉིས་པར། འབྲོང་བྲེ་ལོའི་རུ་དཔུང་རྫ་ཕྲེང་བརྒྱུད་ནས་གཤར། བྱ་རྒོད་
པོའི་ཁྱུ་ཚོགས་མཁའ་ ལམ་ བརྟོལ་ནས་ འཕུར། ཡོད་ ཚད་ འཕུར་ ཤུལ་ན།
ནགས་རྒྱ་རྫོང་བཅད་ནས་བྲག་ལ་གཏུགས། ཆུ་དྭངས་མོ་སྐམ་ནས་གྲམ་པར་ཐུག
འགའ་རེས་ཁྲོ་བའི་ཉམས་ཀྱིས་དཔྱིད་ཟླ་གཉིས་པ་ཕམ་ཉེས་ཤིག་གི་དབུ་ཁྱུད་རེད་
ཟེར། ལ་ལས་ཀུ་རེའི་རྣམ་པས་དཔྱིད་ཟླ་གཉིས་པ་དམིགས་འདུན་ཞིག་གི་རྟེན་
འབྲེལ་རེད་ཟེར། བློ་སེམས་རྣལ་ལ་ཕབས་ཏེ་ཁྱིམ་མཚེས་ཚང་གི་སྐད་ཆར་རྣ་བ་
བླགསན། དེ་ནའང“དྲག་ཏུ་མཆོང་ལྡིང་བྱེད་བཞིན་པའི་སྙིང་གསོན་པོ”དག་
གི་དྲོད་རླབས་འཕྱུར་བས། དཔྱིད་ཟླ་གཉིས་པ་སྨོན་འདུན་ཟབ་མོའི་དྭངས་མར་
སྒོམ་ཆོག
རྨས་སྐྱོན་ལྟ་བུའི་བསམ་གཞིགས་ཀྱི་གོང་ཁ་ནས་དམར་མདངས་རྒྱས་པའི་
མིག་ཟུང་ལན་འགའ་རྡེབ་ན། ཆ་མི་མཉམ་པའི་འཇིག་རྟེན་འདིའི་གདུག་རྩུབ་
དང་གཏན་དུ་མ་སད་པའི་རི་རྒྱུད་རིང་མོའི་ལྷིང་འཇགས་ཀྱིས། བཅས་ཁྲིམས་
ཕྲ་རགས་ཀྱི་འགག་ཕྲེང་དང་ངུར་སྨྲིག་གོས་བཟང་གི་རིན་ཐང་ཡིན་ཡང་བརྗེད་ལ་
ཁད། ཕྱིར་འོང་མེད་པར་བཞུད་འགྲོ་བའི་རྣམ་ཤེས་ཁྲི་འབུམ། རྒན་གཞོན་
མེད་པར་ཁྲིད་འགྲོ་བའི་འཆི་བདག་གི་དབང་ཐང་བཙན་པོ། མཐོ་དམན་མེད་
པར་འཁོར་འོང་བའི་ལས་དབང་གི་རྣམ་སྨིན་ལྕི་མོ། ཐམས་ཅད་མཐོ་སྒང་གི་ཁ་
བ་བཞིན་སེམས་ངོགས་སུ་བབས་ཚེ། ཕྱིན་དྲུག་དང་བསྡུ་བཞིའི་ཀློང་དུ་ཐིམ་ལ་
ཁད། ཤུ། དཔྱིད་ཟླ་གཉིས་པའི་དྲན་འཆར་འདི་ཚོ། རང་གྲུབ་ཀྱི་སྙན་
ངག་ཅིག་ཡིན་ན་ཅིའི་ཕྱིར་མི་ཆོག



175
༄༅།།སྐད་ཆའི་ཐོད་རྒལ།
ཁ་སང་གི་བྱ་བཞག་དེ་ཟིན་མེད་ཀྱི་ཟློས་གར་ཐེངས་གཅིག དེ་རིང་གི་
ཕམ་ཉེས་འདི་ཤ་རུས་གསང་བར་ཁྱབ་པའི་ན་ཟུག་དྲག་པོ། སང་ཉིན། ང་
སང་ཉིན་གྱི་སྐྱ་རེངས་ལ་དུང་ཡང་གནམ་གཤིས་འགྱུར་ལྡོག་ ལ་ཧ་ཅང་སྐྲག
དེའི་ཕྱིར་སང་ཉིན་གྱི་ཡོད་ཚད་དཔྱིད་ཟླ་གཉིས་པའི་བསིལ་རླུང་འཇམ་པོ་བཞིན་
སླེབས་ན་འདོད།
མཐོ་སྒང་ན་དཔྱིད་ཟླ་གཉིས་པའི་རྡུལ་དམར་འཕྱུར་དུས། སེམས་པ་
དམར་པོའི་འཕར་ལྡིང་ལ་རྣ་བ་གླན་ན་ཤ་འཁོན་མ་ལོན་པའི་སྟག་ཤར་བཞིན་བྲེལ་
འཚུབ་ཀྱི་ཀློང་དུ་ཡོད། སྤྱིར་དུང་ཞེན་ནི་ན་ཟུག་དང་ལན་ཆགས་ཀྱི་ཉེར་ལེན་
ཉག་གཅིག ལན་ཆགས་དེའི་རྒྱབ་ལྗོངས་ན་གདོང་རིས་མི་མཚུངས་པའི་ཤན་པ་
ཚོས་སོ་སྒྲ་འཆའ་ཡང་། མེ་སྟག་དམར་བོའི་དངོས་གྲུབ་ཡོད་ཚད་སྟོབས་ཤུགས་
དང་སྤོབས་སེམས་ཀྱི་སྲོག་ཏུ་འཕོས་ཚེ། སྐྱ་ཐིང་ཐིང་གི་མཐོ་སྒང་ནའང་ནགས་
མའི་གཡུ་ལོ་འཕྱུར་བའི་དུས་བཟང་ཡོད་སྲིད།
ང་དཔྱིད་ཟླ་གཉིས་པའི་བཀྲག་མདངས་ལ་ཁེན་ཏེ་རྒྱང་རིང་རྒྱང་རིང་གི་
འོད་དཀར་གྲོང་ཚོར་གསོལ་བ་འདེབས་དུས། ཕུག་རོན་དཀར་མོས་ཕེབས་ཤོག་
གི་ཕྱག་བརྡ་ཡང་ཡང་གནང་བ་མཐོང་། ངའི་འཕུར་སྟངས་ལ་ཉམས་འཇོག་
གིས་ངལ་བའི་སྐུ་མགྲོན་བཙན་པོའི་ཚོགས། ངའི་འཕུར་སྣེ་ན་རྒྱལ་ཁའི་གསེར་
མདོག་འཕྲོ་བར་སྨོན་པའི་རིགས་མཐུན་བྱ་ཁྱུའི་ཚོགས། མཐུད་ཐབས་མེད་པའི་
བར་ཐག་དེའི་དབང་གིས། ཅིས་ཀྱང་གླེང་དགོས་པའི་གཏམ་རྒྱུད་དེའི་རྐྱེན་གྱིས།
བདེ་མོ་བྱོས། དཔྱིད་ཟླ་གཉིས་པའི་མཇལ་འཛོམས་ལ་སྐོར་བྲོ་རྩེ་དུས། ང་ནི་
ང་སྟེ་དུས་རབས་ཟློས་གར་ཆེན་མོའི་འཁྲབ་ཁྲིད་པ་ཞིག་ཡིན་ངེས།



176
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
བསད་ཁྲི།
བསང་ཁྲི་དེ་སུ་ཞིག་གིས་བརྩིགས། བསང་ཁྲིའི་སྟེང་ན་ཡུལ་ལྷ་གཞི་
བདག་གང་ཞིག་གི་བྱིན་མཐུ་འབར་གྱིན་ཡོད། བསང་ཁྲི་ནི་མི་རིགས་ཤིག་གི་
སེམས་འདུན་མཚོན་པའི་རྟག་བརྟན་འགྱུར་མེད་ཀྱི་རྡོ་རིང་ཡིན་ནམ། བསང་ཁྲི་
ལས་མཆེད་པའི་ལྷོག་ལྷོག་དུ་སྤྲིན་དཀར་བོ་ཅི་ཙམ་མཐོ་རུ་ཕྱིན་པ་དེ་ཙམ་གྱིས་ལས་
བསོད་དབང་ཐང་རྒྱས་བཞིན་ཡོད་དམ། བསང་ཁྲིར་གཡས་བསྐོར་བརྒྱབ་ཏེ་རི་
ལུང་བསྐྱོམ་པའི་ཀུ་སྒྲ་རླུང་ལ་བསྐུར་ན་ཕར་འགྲོའི་སྐྱེལ་མ་དང་ཚུར་འོང་གི་བསུ་མ་
བྱེད་པའི་ལྷ་ཚོགས་གློག་འཇུ་བཞིན་འཁྱུག་ངེས་སམ། བསང་ཁྲི་ནི་རི་རྒྱུད་ཅིག་
གི་གསང་བའི་བཙན་རྫོང་ཨེ་རེད།
གངས་རིའི་འདབས་དང་གཙང་བོའི་འགྲམ། སྟུག་པོའི་ནགས་དང་
ཡངས་པའི་སྤང་ཐང་དག་ནས། རྒོད་པོ་ཡར་འཕུར་ཞིག་གི་གཤོག་འགྱུར་ལ་
གསོལ་བ་བཏབ་མྱོང་བའི་མི་རིགས་འདིས། ངེས་གསལ་མེད་པའི་ཉིན་མོ་དེར།
མི་བུ་གདོང་དྲུག་གི་དཔུང་རྡང་སྦྲེལ་བའི་དཔལ་བེའུ་རུ། རྨ་འབྲི་གཙང་གསུམ་



177
༄༅།།སྐད་ཆའི་ཐོད་རྒལ།
གྱི་བཞུར་རྒྱུན་རིང་བའི་དངོས་གྲུབ་ཏུ། ཤ་གཟན་གདོང་དམར་གྱི་སྙིང་སྟོབས་
བཙན་པོའི་དན་རྟགས་སུ། བསང་ཁྲི་དེ་སྲ་མཁྲེགས་གོར་མོ་རྡོ་ཡིས་བརྩིགས་པ་
བདེན་ན། དཔའ་བོ་མཁའ་འགྲོ་དང་ཆོས་སྐྱོང་སྲུང་མ། ཡུལ་ལྷ་གཞི་བདག་
དང་ཀླུ་གཉན་བཙན་གསུམ་གྱི་མཐུ་དང་ནུས་པ་མེ་དཔུང་དམར་བོའི་ཀློང་དཀྱིལ་
དུ་ཤུགས་ཆེན་གྱིས་འབར་ན་ཅིའི་ཕྱིར་མི་ཆོག་
འདོ་རིག་རྟ་ཕོའི་རྨིག་རྡུལ་གྱིས་ཉི་འོད་སྒྲིབ་པའི་དུས་ཆེན་རེ་རེར། ཀླུང་
ལྷ་སྡེ་བཞིའི་འཕུར་བསྐྱོད་བྱ་རྒྱལ་ཁྱུང་གིས་མི་ཟིན་ལ། སྟག་ཤར་གཞོན་ནུའི་ཀུ་
སྒྲ་དེ་འདྲའི་གཟེངས་མཐོ་བའི་ལྐོག་གྱུར་ངོ་མཚར་གྱི་ཆེ་བ་རྟོགས་བྱུང་། བོད་པ་
ཚང་། མགོ་ནག་མི་ཡི་སྐྱིད་སྡུག་གཅིག་ན་བསང་རྫས་རི་བཞིན་སྤུངས་ལ་བསང་
མཆོད་ཕུལ། ཚེ་བསོད་དབང་ཐང་གི་འཕེལ་ཁ་ལ་མོས་ན་དགྲ་ལྷ་གཉན་པོའི་
དབུ་འཕང་བསྟོད། ཀྭི་ཀྭི་སྭོ་སྭོའི་ལྷ་རྒྱལ་ཁྲོད་ན་སྙིང་གསོན་པོ་འབུམ་གྱི་འཕར་
ལྡིང་ཡོད།
བསང་ཁྲི་ཡོད་པས། སེམས་པ་ཁྲི་ཕྲག་གི་དམར་མདངས་དེ་ནས་ངོམ་
ཆོག ད་དུང་། ལྷ་ཤིང་ཤུག་པའི་བསུང་ཞིམ་འཕུར་སའི་མཁའ་དབྱིངས་སུ་
ཅེར་ཏེ་ཅི་ཞིག་ གི་ གནང་སྦྱིན་ལའང་ཡིད་ཆེས་ཀྱིས་བསྒུག་འོས། དེ་བས།
བསང་ཁྲི་ན་རྩེན་པའི་མེ་ལྕེ་ཕྱོགས་བཅུར་མཆེད་དེ་ནམ་ཡང་སྐྱེ་བོ་གྲངས་མེད་ཀྱི་
ཆེམས་པའི་ཟབ་སར་འཛུལ་ངེས།
*
,
，



178
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
བྱད་འཕགས་ལྟ་བུའི་བཞུད་སྟངས།
(ཚན་པ་བདུན།)
མྱུ་གུ།
ས་སྨྱུག ཤིང་སྨྱུག པིར་སྨྱུག ལྕགས་སྨྱུག རྒྱུ་སྤུས་མི་གཅིག་
ཀྱང་བྱེད་ལས་གཅིག་པའི་སྨྱུ་གུ་འདི་དག་ནམ་ཡང་གཞན་དོན་རྐྱང་རྐྱང་གིས་
འཁྱུག་པས། ཐུང་ལ་ཆུང་བའི་རང་ལུས་ཕྲ་མོར་མཐའ་མི་ཟིན་པའི་གཟི་བྱིན་
སེར་བོའི་དཔལ་ཡོན་མཛེས་སྡུག་གིས་འབར།
མར་མེ།
སྨག་ནག་པའི་བཙན་རྫོང་རེ་རེའི་འཇིགས་རྔམ་ཁྲོད། སྣོད་བཅུད་
གཉིས་ཀ་བག་ལ་འཁུམས་ཏེ་ཧ་ཅང་ཉམ་ཆུང་གིས་འགུལ་དུས། ཚེ་སྲོག་དྭངས་
མོའི་འཁྱིལ་སྟངས་འོད་སྣང་ལ་བསྲེས་པའི་ཁྱོད། ས་ཐོབ་སེམས་དཔའི་མཛད་
འཕྲིན་དང་བསྡོངས་ཏེ་འཛུམ་དཀར་རྣལ་མའི་མཛེས་སྡུག་འབའ་ཞིག་གིས་འཇིག་



༄༅།།སྐད་ཆའི་ཐོད་རྒལ།
179
རྟེན་འདིར་བདེ་སྐྱིད་བསྐྲུན་པས།
སེམས་པའི་མཆོད་སྟེགས་ན་སེམས་པ་བཞིན་
ཡིད་དུ་འོང་།
ལབ་ཙེ།
དད་འདུན་གཙང་མའི་རེ་འབྲས་ལ་སྟོབས་ལྡན་ཧ་ལོའི་མེ་ཏོག་གི་བཀྲག་
མདངས་འཚེར་ཕྱིར། ཡབ་མེས་གོང་མ་ནས་བརྒྱུད་པའི་མི་འགྱུར་རྟགས་མཚན་
གྱི་རེ་ཁཱ་གསལ་ཕྱིར། གཟུངས་སྔགས་ཟབ་མོའི་བྱིན་རླབས་དང་དབྱེར་མེད་
སྙོམས་འཇུག་གི་སྒྱུ་འཕྲུལ་རྫོགས་པའི་དཔའ་བོ་ཁྱོད། ཁ་ཆར་བུ་ཡུག་གི་འཚུབ་
མ་གདོང་གིས་བསུས་ནས་རི་མཐོན་པོ་ཞིག་གི་ཡང་རྩེར་བརྟན་པོར་འགྲེང་སྟེ།
བོད་པ་ཚང་གི་ཡོད་ཚད་ལ་དེད་དཔོན་ལྟ་བུའི་ལམ་སྟོན་དང་ཁ་འཛིན་རྒྱབ་བརྟེན་
གྱི་དངོས་གྲུབ་ཆད་མ་མྱོང་བས། ཇོ་མོ་བླ་རིའི་གངས་འདབས་ནས་ཅི་ཞིག་ལ་
ཡིད་ཆེས་ཀྱིས་སྒུག་བཞིན་པའི་ང་ཚོས། ཁྱོད་ཚེ་འདི་སྣང་གི་སྐྱབས་མགོན་དུ་
བཀུར་བའི་རླབས་ཤུགས་ཉམས་པ་མེད། །
ཉི་མ།
མཚམས་རེར་དྲང་སྲོང་བུ་མོ་ནེ་རུ་ཀའི་མཛའ་གྲོགས་སུ་བརྫུས་ཤིང་རྟག་
པར་སྐར་ཁྱིམ་བཅུ་གཉིས་ཀྱི་དབང་བོར་བཞེངས་པའི་འོད་གོར་ཟླུམ་པོ་འདིས།
མུན་པའི་རུ་དཔུང་སྟུག་པོར་ཕྱིར་འོང་མེད་པའི་རྫོང་སྐྱེས་གནང་རྗེས། གསེར་
སྦྱངས་བཙོ་མའི་ཤིང་རྟར་རྒྱན་ཆ་ཤིག་ཤིག རླུང་སྐྱེས་རྟ་མཆོག་བདུན་གྱི་གོམ་
འགྲོས་འགྲིག་འགྲིག སྐྱ་རེངས་བུ་མོའི་འཛུམ་དཀར་དང་ལྷན་ཅིག་ཤར་ཕྱོགས་
མཁའ་མཐའ་ནས་གསེར་མདོག་གིས་འཛུམ་ཐེངས་རེར། ཆ་མི་མཉམ་པའི་



180 ༄༅ །།ལྡོང་ཡོན་ཏན་རྒྱ་མཚོའི་ལྷུག་རྩོམ།
འཇིག་རྟེན་འདི་ལའང་ཆ་མཉམ་འོད་ཞགས་རྣོན་པོའི་དགའ་སྟོན་བྱིན་པས།
ཡོད་ཚད་ལ་འཚོ་སྟངས་གསར་བའི་དབུ་ཁྱུད་ཡང་ཡང་བྲིས་མྱོང་ཨང་།
ཟླ་བ།
དགུ་ཚིགས་ཞགས་པས་ཕྱོགས་མེད་དུ་བསྡམས་པའི་མཚན་ལྗོངས་རིང་མོར།
མུན་པའི་གདུག་རྩུབ་ཀྱིས་ཁོར་ཡུག་ཞིབ་མོར་འཐག་ཅིང་འཕར་སྤྱང་གི་ངུ་ཟུག་
བྲག་ཅར་མཆེད་དུས། གཟའ་དང་རྒྱུ་སྐར། སྨན་དང་མཆོད་སྦྱིན། མཐོ་
བ་གཉན་པ་མང་བོ་ཞིག་གི་རྒྱལ་བོ་ཡིན་སྐད་ཀྱི་དུང་མདོག་ཟླ་བ་གཞོན་ནུ། མག་
མོག་སྐར་ཕྲན་དུ་མའི་ཚོགས་འཁོར་དབུས་སུ་ཧ་ཅང་དཀར་འཇམ་གྱིས་བཞད་ཚེ།
ས་ཆེན་པོའི་ཁ་ཞེང་འོད་ཀྱིས་བཀབ་ཅིང་ཀུན་དའི་མེ་ཏོག་གི་འདབ་མར་མཉེན་ཤ་
བབས་པས། ཟླ་བ་ལྷ་མོའི་གཏམ་རྒྱུད་དང་དབྱངས་ཅན་མའི་རྒྱུད་དྲུག་པི་ཝང་
གི་འགྱུར་ཁུགས་ཡང་ཡང་དྲན། ཟད་མཐའ་མེད་པའི་ཟླ་ངོགས་སུ་ལངས་ཏེ་
བསམ་གཞིག་ཟབ་མོའི་བཞིན་རས་དག་གསལ་བཏབ་ན། སྙན་ངག་ཟླ་འོད་
བཞིན་ཆད་མེད་དུ་འཇོ་བས་ཟླ་བའི་སྲིང་མོ་མཚོ་ལྡན་མ་ཡིན་རབས་ཀྱི་རིག་བྱེད་
གཏམ་རྒྱུད་དེ་ལའང་བསམ་གཞིག་བྱེད་དགོས་བྱུང་།
སྐར་མ།
མཚན་མོར་ནམ་མཁར་བལྟས་ན། གྲངས་མེད་རྒྱུ་སྐར་མང་བོ་རེས་
གསལ་རེས་མོག་གིས་རང་སྐྱེས་འོད་སྣང་ཕྲ་མོ་མི་ཡུལ་ལ་སྟོབ་པའི་ཟླ་མེད་ལྷག་
བསམ་མཐོང་ཐུབ་ལ། མཚམས་རེར་ཤར་གྱིས་འཕུར་བའི་སྐར་མདའ་འགའ་
ཡིས་འདུས་བྱས་ཐམས་ཅད་མི་རྟག་པའི”དྲན་འཆར་ཡང་སློང་སྲིད། ཧ་ཅང་



༄༅།།སྐད་ཆའི་ཐོད་རྒལ།
181
，
དཔྱད་བཟོད་པའི་སྤམ་མཐུག་གླེགས་བམ་དག་ཀློག་དུས། རྒྱུད་འཇམ་བག་ཡོད་
ཀྱི་རྒྱུ་སྐར་ཉེར་བརྒྱད་སྐར་ཕྲན་ཁྲི་མ་འབུམ་གྱི་འཁོར་དང་བཅས་པར། དྭངས་
གསལ་སྲ་མཁྲེག་རླུང་དཀྱིལ་ཡངས་པོར་ཤེལ་ལ་ཕྲ་བཏབ་པ་བཞིན་སྨྲེང་སྐྱོས་མ་
གོས་པར་བརྟན་པོར་བཞུགས་ཀྱང་། གཟའ་ཆེན་བཅུ་བོ་ཁེངས་དྲེགས་མཐོན་
པོའི་དབུགས་རྒྱུན་གྱིས་བཏེགས་ཏེ། ཁྱེད་ཚོའི་ནམ་མཁར་གཡས་བསྐོར་གཡོན་
བསྐོར་གྱི་སྟངས་སྟབས་སྒྱུར་བའི་བདེན་ལུགས་མཐོང་ཕྱིར། ནམ་མཁའི་སྐར་མ་
ཡང་གནས་བརྟན་བཅུ་དྲུག་གི་ཐུགས་བསྐྱེད་ལས་འགོངས་པའི་ས་ཐོབ་སེམས་
དཔའ་ཞིག་ཏུ་ངེས་པ་རྙེད། ཉི་མའི་ཁྱིམ་རྒྱུད་ལས་ཤོར་བའི་སྐར་ཆུང་རེ་རེ་སའི་
གོ་ལ་བཞིན་སྲོག་ཆགས་འཚོ་གནས་ཀྱི་སྐར་མའི་གོ་ལ་རེ་རེ་ཡིན་སྲིད་ན། སྟོང་
གསུམ་གྱི་སྟོང་ཆེན་པོའི་འཇིག་རྟེན་ཡང་སྟོང་འདང་གི་རྨི་ལམ་ཙམ་ག་ལ་ཡིན།
ངོམ། སྐར་ཕྲན་གཅིག་ལའང་རྟོགས་དཀའ་བའི་གསང་བ་རྫོགས་མེད་ཅིག
ཆར་བ།
ཁ་ཆར། དྲག་ཆར། གྲུ་ཆར། སྦྲང་ཆར། འབབ་སྟངས་མི་འདྲ་
བའི་བདུད་རྩི་དྭངས་མོ། ལྷ་ཡུལ་ལས་འཐོར་བའི་མེ་ཏོག་དང་མཁའ་འགྲོ་མ་
གང་ཞིག་གི་མཉེས་གཤིན་ཇི་བཞིན། མཐོན་པོའི་རི་དང་དམའ་མོའི་གཤོང་།
ཡངས་པའི་སྤང་ཐང་དང་ཆུ་གཏེར་ཆེན་མོའི་འཇིངས། ཕྱོགས་དང་ཕྱོགས་སུ་
མཛེས་སྡུག་གིས་བབས་ཚེ། ས་ཆེན་པོར་ནེམ་ཤ་ཆགས་ཤིང་མེ་ཏོག་དང་སྦྲང་
མའི་དུང་བརྩེ་ལའང་མི་འགྱུར་རྟག་བརྟན་གྱི་རྟེན་འབྲེལ་རང་འགྲིག ཁྱོད་གཡུ་
ཞུན་དྭངས་མོའི་རླབས་རྩེ་ནས་མཁའ་ལ་འཕུར་དུས་སྤྲིན་དཀར་རྒྱ་མཚོའི་བསུ་མ་



182
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
འཕྱུར། ཁྱོད་འབྲུག་ཆུང་ལྗང་ལོའི་གཞིས་ཀ་ནས་ལམ་ལ་ཆས་དུས་འཇའ་ཚོན་
སྣ་ལྔའི་སྐྱེལ་མ་མཛེས། ཤག་ཤག་གིས་རྡོལ་དང་། ཟམ་ཟིམ་གྱིས་བོབས་དང་།
ཁུ་བྱུག་དང་ཁྲུང་ཁྲུང་གི་ཁྱུ་ཚོགས་སེམས་པ་དང་སེམས་པ་འདྲེས་པའི་གྲོགས་པོ་
རྣམ་དག ལྗོན་ཤིང་དང་མེ་ཏོག་གི་འདབ་ལོ་ཁྱོད་ཀྱི་དངོས་གྲུབ་འབའ་ཞིག
གནམ་རྒན་མ། མི་ཡུལ་ལ་གྲུ་ཆར་སྩོལ་ཅིག མི་ཡུལ་ལ་སྦྲང་ཆར་ཕོབས་ཤིག



༄༅།།སྐད་ཆའི་ཐོད་རྒལ།
183
འཆི་མེད་བདུད་རྩི།
ལྷ་ཆེན་རལ་ཀླུང་ལས་མ་བབས་ཤིང་འབྱུང་བཞིའི་ནད་དཔུང་མི་གཞོམ་
པའི་འཆི་མེད་བདུད་རྩི། ཟབ་དྲགས་པའི་འགག་ལུང་ནས་བརྡོལ་ཏེ་དུད་སྤྲིན་
གཏུབས་པའི་བར་གསེང་དུ་འཁྱིལ་བས། ཁ་དབུགས་བཙན་པོའི་འཁོར་ཚོགས་
ཀྱིས་རྒྱང་རིང་རྒྱང་རིང་གི་རྒྱ་མཚོར་དེད། ཕྱི་རོལ་ན་སྔར་ལྟར་བྱེ་རླུང་འཚུབ་
ཀྱང་། འཚོ་སྟངས་གཞན་པ་ཞིག་གི་གཤོག་ཁུགས་ནས། ངས་དྲན་ཤིང་དེ་ལ་
རྒུན་འབྲུམ་ལྟ་བའི་སྙན་ངག་ཁ་ཤས་བྲིས། །
ཞེན་ཆགས་ལྕི་མོས་ནོན་པའི་བདག་གི་ཚོགས་དྲུག་རྒོད་པོའི་ཁྱུ། མག་
མོག་གི་ཟླ་ངོགས་ནས་འཕུར་ཏེ་ལྷོ་མཐའི་མཆོད་རྟེན་དཀར་བོར་དད་པས་མཇལ་
དུས། འཆི་མེད་བདུད་རྩི། མཚན་ལྡན་ཌཱ་ཀི་མ་ཞིག་གི་གནག་སྣུམ་སྐྲ་ལོའི་
བཙོན་དུ་ཚུད་པའི་ཞལ་གཟིགས་ཐེངས་གཅིག་བྱུང་། ཕྱིར་ལྡོག་མེད་པའི་ལོ་ཟླ་
དང་གཙང་བོ་ཇི་བཞིན། འཆི་མེད་བདུད་རྩིའི་བཅུད་མངར་རྐུ་ལ་ཤོར་བའི་



184
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
，
བསླུ་བྲིད་དེས། ང་ལ་སོས་མི་ཐུབ་པའི་རྨ་ཁ་ནག་པོ་བཞག་སོང་།
འཆི་མེད་བདུད་རྩིར་བདུད་རྩིའི་བྲོ་བ་ཡོད་འདུན་གྱིས། སྐྱོ་དུང་དུང་གི་
ཉིན་མཚན་གྲངས་མེད་རྟག་ཏུ་རྨི་བཞིན་པའི་རློམ་སེམས་ཁོ་ནས་བསྐྱལ། ནེ་ཙོ་
དག་གི་འཕྱ་སྨོད་དང་ལབ་གླེང་མཐོན་པོའི་ཧྲག་བར་ནས། འབྱུང་བྱ་མང་པོའི་
ཧབ་དགོད་དང་སྡང་སེམས་ནག་པོའི་གདགས་སྲིབ་ནས། ངའི་རྟོག་འཆར་གྱི་
ཞིང་ན་རྩེན་པའི་ཁྱོད། ལྷ་ཆབ་དྭངས་མར་སྒོམ་སྒོམ་ཞིག་སུ་ལའང་མ་སྒོམ་མོད།
ཚ་གདུག་གི་རྩུབ་རེག་འབར་བའི་ལྷོ་མཐའ་དེ་ནས། འཆི་མེད་བདུད་རྩི།
རང་ཉིད་ལས་ཆེ་བའི་གྲིབ་གཟུགས་ཁྲོད་འཇའ་ལྟར་ཡར་ཤུལ་དུ། གངས་ཐང་
དང་སྤང་ཐང་ན་ངོམ་ཆོག་པའི་ཞབས་རྗེས་ཅི་ཙམ་བཞག།
འཆི་མེད་བདུད་རྩི། སྐར་མ་སྨེ་བདུན་གྱི་གཟིགས་མོ་མཚར་བའི་སྟོན་
ཀའི་མཚན་ལྗོངས་དྭངས་མོ་འདིར། ངས་སྔར་བཞིན་རེ་བའི་ལྷག་མ་ཁྱོད་ཕྱོགས་
ཀྱི་ནམ་མཁར་བཙན་གྱིས་སྲིང་གིན་ཡོད། རུས་པའི་གསེབ་ཏུ་དྭགས་ཤིག་ཡོད་
ན། གནས་མལ་གཞན་ཞིག་གི་དྲོད་ཁོལ་ལ་མགོ་བོ་བསྔས་ཟིན་ཡང་། སྤོབས་
སེམས་ཀྱི་རླུང་རྟ་མཁའ་རུ་སྤུར་ཆོག དྲུག་འགྱུར་གྱི་རོལ་མོ་ལྷོད་ཀྱིས་དཀྲོལ་ཆོག
ཁྱོད་ཀྱི་གློ་བུར་བའི་འགྱུར་ལྡོག་དང་ཕམ་ཁ་དེས་འདི་ན་རྟག་བརྟན་ཐེར་ཟུག་གི་
སྙིང་སྟོབས་རྐྱང་རྐྱང་བཞེངས།



༄༅།།སྐད་ཆའི་ཐོད་རྒལ།
185
ཕུག་རོན་ལ་དུང་བའི་རྒོད་པོ།
བློས་ཐུབ་གྲོགས་པོ་ཞིག་སྐུ་གཤེགས་རྗེས།
ཕུག་རོན་ལ་དུང་བའི་རྒོད་པོ། དུང་ཞེན་དང་ཡིད་ཆེས་ཀྱི་ཀློང་ནསརྒོད་
པོ་བཞིན་བར་སྣང་གཤེགས་ཏེ་འཕུར་དུས། འདབ་ཆགས་གང་མང་གི་མཁྲེང་
སེམས་པོ་ཏ་ལའི་དབུ་རྩེ་ནས་ཆས་ཤིང་། ཁྱོད་ཀྱིས་ཉི་མའི་ཁྱིམ་རྒྱུད་ལ་གཟི་
དཔལ་གསར་བ་རེ་སྣོན་ཐུབ་པའི་སྨོན་ལམ་ཡང་ཡང་བཏབ་མྱོང་། །
ཕུག་རོན་ལ་དུང་བའི་རྒོད་པོ། ཉི་ཟླའི་འཆར་ནུབ་མི་གཅིག་པའི་ལྷོ་
མཐའདེ་ནས་གཡུ་འབྲུག་ལྟར་ལྡིར་ཡོང་ཚེ། ལྷིང་འཇགས་ཀྱི་གནས་རི་སྲུང་
བའི་ཁྱོད་ཀྱི་ཡུམ་ཆེན་ལ་སེམས་ཚེགས་ཀྱི་མཆི་མ་ཤིན་ཏུ་མོད། གནས་ཚང་
གཅིག་པའི་རྒོད་ཕྲུག་ཚོས་ཁྱོད་དང་ཁྱོད་ཀྱི་གཏན་འདུན་ལ་རླུང་རྟ་རྒྱུགས་པར་
རང་ལུས་ཀྱི་སྒྲོ་སྤུ་རེ་རེ་མཆོད་པ་ཞིག་གི་ཚུལ་དུ་མཁའ་ལ་སྤུར་འདོད་ཀྱང་། ཁ་
སེར་གཏིང་ནག་གི་སྤྲིན་པའི་འོག་ན་ཁོ་ཚོ་འཕུར་སའི་ལམ་དང་འབབ་སའི་བྲག་



186
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
ཐེམ་ཡོད་ཚད། ལྕགས་རྙི་ནག་པོའི་འཇིག་རྟེན་ཡིན་པའི་དྲན་སྐུལ་རྣ་གཤོག་ཆེ་
བའི་རི་བོང་ཞིག་གིས་ཁ་རོག་ཏུ་བཤད་པས། ཐམས་ཅད་འཕུར་སྟངས་གཞན་
ཞིག་གིས་འཕུར་དགོས་བྱུང། །
ཐབས་བཀོད་སྣ་ཚོགས་འཐེན་པའི་ལོ་འགའི་རྗེས་སུ། ་ཕུག་རོན་ལ་དུང་
བའི་རྒོད་པོ་ཁྱོད། རྔོན་པ་རྒད་པོ་ཚོས་རྒོད་བཏུལ་བྱས་པས། མྱ་ངན་དང་འོ་
དོད་མང་བའི་བྲག་ཐེམ་དུ་ཡང་བསྐྱར་ཁ་དོག་མེད་པའི་མྱ་ངན་ཞིག་གིས་རི་ལུང་
བསྐྱོམས་སོང་།
དེ་རིང་། ཉི་ཟླ་མཁའ་ན་ངུ་ཞིང་ཁྱུང་ཆེན་རི་ན་འཁུན། ཡ་གིའི་དུད་
ཁྲོད་ཀྱི་རྡོ་སྟེགས་སུ། ཁྱོད་ཀྱི་ལུས་ཕུང་ཟད་པོ་རྒོད་པོ་ཁྱུ་གཅིག་གི་ཚོགས་འཁོར་
དུ་བཤམས་རྗེས། ངུར་སྨྲིག་གི་འཇིག་རྟེན་འཚོལ་བའི་ཁོ་ཚོར་སྡུག་བསྔལ་ཡོད་
ཀྱང་སྨྲ་བ་མེད་པར་དངངས་སྐྲག་གིས་ཕྱིར་ཕེབས་བྱུང་། རྒོད་པོས་གཤོག་
འགྱུར་གྱིས་མི་ཟིན་པའི་ཁྱོད་ཀྱི་རྣམ་ཤེས། རྒོད་པོ་བཞིན་ཡར་ལ་འཕུར་དང་མི་
ཕམ་མགོན་པོས་ཁྱོད་ལ་བརྩེ་བའི་ཕྱག་ཟུང་བསྲིངས་ནས་ཡོད། རེ་བའི་ལྷག་མ་
གསོན་པོ་རྗེས་སུ་ཞོག་དང་རྒོད་ཕྲུག་ཚོས་ཁྱོད་གཤེགས་ཤུལ་ན་འཕུར་རྩལ་སྦྱོང་
བཞིན་ཡོད།



༄༅།།སྐད་ཆའི་ཐོད་རྒལ།
187
ཨ་ཆེ་ལགས།
ཁ་པར་མ་གཏོང་།
བསྐལ་བ་སྟག་ལ་འབྲེལ་བའི་དགུན་གཞུང་རིང་མོའི་དེའི་ཁ་འཚུབ་ཁྲོད།
ཁོ་ཧ་ཅང་དངངས་སྐྲག་གིས་དེད་དེ་ཐོན་དུས། ཅི་ཞིག་ལ་སྒེག་འགྲོས་ངོམ་པའི་
ཁྱོད་མཁའ་མཐའི་མཚམས་སྤྲིན་དང་མ་ལ་ཡའི་དྲི་བསུང་གིས་ཉིན་ཞག་བདུན་ལ་
གཏན་དུ་བཟི་སོང་སྐད། དེ་ནས་བཟུང་། འོད་དཀར་ཆེམ་ཆེམ་གྱི་གླིང་ཕྲན་
དེ་ནས་ཁྱོད་ཀྱིས་རྣལ་འབྱོར་བ་ཆུང་ཆུང་དེའི་གྲིབ་གཟུགས་དང་ཆོས་སྒྲ་ཐན་ཐུན་
སྒོམ་སྟེ་གོ་རིམ་མེད་པར་སྐྱབས་སུ་སོང་། ཡོན་མཆོད་བར་ན་དམ་ཚིག་ཤེལ་གྱི་སྒོ་
ང་ཡོད་པས་དུས་དང་ཚུལ་བསྟན་གྱིས་བཅགས་ན་ཉེས་པ་རི་ལས་ལྕི་ཡ།
དུས་ཡུན་གང་འཚམ་འགོར་རྗེས་ཁྱོད་ཀྱི་དད་པའི་སྙིམ་རྩེ་ནས་འདྲེན་བྱེད་
གཞན་ཞིག་གི་སྒྱུ་འཕྲུལ་མཐོང་བས། ཉམས་རྟོགས་ཀྱིས་དབུལ་བའི་རྣལ་འབྱོར་
བ་ཆུང་ཆུང་ཡང་ཐེ་ཚོམ་གཞན་ཞིག་གི་དྲ་རྒྱུར་ལྷུང་སྟེ་ཁྱོད་གཡོ་ཟོལ་མེད་པའི་ཨ་
ཆེར་བཀུར། བཞིན་མདངས་ཤོར་བའི་ཨ་ཆེ་ཁྱོད་དཔོན་ཆེན་གནམ་འདྲ་བ་དེའི་



188
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
སྲས་མོ་ཡིན་ཕྱིར། ལྟོ་སྐྱ་གོས་ཧྲིལ་གྱི་ནུ་བོ་ཉམ་ཐག་ལ་བྱམས་སྐྱོང་དང་གནང་
སྦྱིན་གྲངས་མཐའ་མི་ཟིན་པས། ཁྱོད་ལ་སྒྲོལ་མ་ལྗང་མོའི་མཚན་གྱི་ཅོད་པན་
གསོལ་དགོས་ཀྱང་གསོལ་སྲིད་མོད། ཨ་ཚེ་དང་ནུ་བོའི་འདང་བརྩེ་དྲི་མས་མ་
གོས་པའི་མེ་ཏོག་རྐྱང་རྐྱང་ཡིན་དགོས་ཨང་།
མཁོས་ཆུང་ནུ་བོ། ཐོས་བསམ་ཟུང་གི་སྐྱ་བར་ན་ཉམ་ཐག་གིས་ངལ་དུས།
ཨ་ཚེ་ཁྱོད་རང་དབང་གིས་གཉེན་བསྒྲིགས་པའི་ངག་འཕྲིན་ཞིག་འབྱོར་བས།
ཁོས་དྷཱི སྐད་རིང་མོའི་འགྱུར་ཁུགས་ཁྲོད་ནས་ཁྱེད་ཚང་ལ་བདེ་སྐྱིད་ཀུན་འཛོམས་
ཀྱི་སྨོན་ལམ་བཏབ། ཆུ་རྐྱང་བཏུང་བར་གོམས་པའི་ནུ་བོས། དབེན་དགོན་
ཆུང་ཆུང་དེར་གཏུམ་མོ་མེ་དྲོད་དང་བདེ་ཆེན་ལྷན་སྐྱེས་ལ་སྲེད་ཞེན་གྱི་འགྲམ་ཆུ་
ལྡང་དུས། ཨ་ཆེ་ཁྱོད་རང་འཐད་ཀྱིས་གཉེན་འཐོར་བའི་ཡིག་འཕྲིན་ཞིག་འབྱོར་
བས། ཁོས་རས་གཟན་སྲབ་མོས་མིག་ཆུ་ཡང་ཡང་ཕྱེས།
ཆར་ཆུ་མོད་པའི་སྟོན་མཇུག་ཅིག་ལ། ཁྱོད་ཀྱི་ནུ་བོ་བཀའ་བཀོད་ནན་
མོས་རྒྱབ་ནས་དེད། རིགས་ཞེན་གཙང་མས་མདུན་ནས་བསུས་ཏེ། ལྔ་རིག་
བསུང་ཞིམ་ལུད་པའི་སྐྱེད་ཚལ་ཞིག་གི་དེད་དཔོན་དུ་གྱུར་བས་ཁོས་ཉིན་ཟླ་ལོ་
མཐུད་དང་གཉིད་བཅག་ཟས་བརྗེད་ཀྱིས་མཚར་སྡུག་འབུམ་ལྡན་གྱི་མེ་ཏོག་རེ་རེ་
བསྐྱངས་ཤིང་རང་སེམས་ན་སྤྲོ་དགས་ཁེངས་མོད། དོན་འདིར་ཨ་ཆེ་ཁྱོད་སེམས་
བསམ་པའི་གཏིང་ནས་མ་འཐད་ཟེར་བ་བདེན་པར་འདུག ཉིན་འདི་དག་ལ་
ཁྱོད་ཀྱིས་སིལ་སིལ་ཁ་པར་གཏོང་བ་རྒྱུན་མི་འཆད་ལ། ལྷུག་ལྷུག་སྡུག་ཡུས་
འདོན་རྒྱུའང་རྫོགས་མཐའ་མེད། གྲོང་ཁྱེར་ན་བདེ་སྐྱིད་ལྡན་ཞིང་ཕྱི་གླིང་ན་



༄༅།།སྐད་ཆའི་ཐོད་རྒལ།
189
འབྱོར་བ་ཡོད་ཀྱང་ཡོད་དུ་ཆུགས། ཁོ་འགྲོ་མི་སྲིད། ལུང་དཀྱོགས་ན་ཐོབ་བྱ་
མེད་ཅིང་དགེ་རྒན་ལ་མདུན་ལམ་མེད་ཀྱང་མེད་དུ་ཆུགས་ཁོས་འདོར་མི་སྲིད།
ད་དུང་རྣོ་སྐུད་ཕྲ་མོ་བརྒྱུད་དེ་ཤོར་ཡོང་བའི་ཁྱོད་ཀྱི་རྒྱུན་རིང་གི་ན་ཟུག་འགའ་རེས།
མཁའངོགས་ཀྱི་ཟླ་བ་སྒོར་མོ་ཁོར་སྒྲ་གཅན་ལྟ་བུའི་དངངས་སྐྲག་བསླངས་འོང་
བས། མཉེས་གཤིན་གྱི་བརྩེ་བ་འཇམ་པོ་ས་མཐའི་ནུ་བོར་བཞག་སྟེ། ཨ་ཚེ་
ལགས། ཁ་པར་མ་གཏོང་།



190
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
-
རྫུན་མ།
ཁེ་དབང་དང་དཔལ་འབྱོར་གྱི་འགྲན་རྩོད་ནུབ་རླུང་ཕོག་པའི་ཐལ་རྡུལ་
བཞིན་ཁད་ཀྱིས་འཕྱུར་ས་ན། བཅོས་མ་དང་རྫུན་མས་འཚང་ཁ་ཤིག་ཤིག་ས་
སྒང་རིལ་མོ་འདི་ལ་དངངས་སྐྲག་གང་མང་སློང་། ཡ་གིའི་རི་རྩེ་ན་གྲང་རླུང་མོད་
པོ་རྩམ་སྐྱ་བཞིན་འགམ་པའི་གྲོང་ཚོ་ཆུང་ངུར་ནད་ཡམས་འདི་མཆེད་སྟངས་གཞན་
ལས་ཐུ། །
མཐའ་མི་ཟིན་པའི་སྟོང་སངས་ནམ་མཁའ་ཡངས་པོར་གྲངས་མི་དཔོག་
པའི་རྒྱུ་སྐར་ཆེ་ཆུང་མེ་ཏོག་ལྟར་བཀྲམ་པའི་ཁྲོད། བོང་ཚོད་རན་པའི་གོ་ལ་ཞིག་
ལྷོད་ཀྱིས་འཁོར་བ་ང་ཚོའི་འཇིག་རྟེན་ཏེ། ཁོ་སྐད་ཅིག་སྐད་ཅིག་གིས་འཇིག་
ཅིང་ཆ་ཤས་ཡང་ཤས་སུ་བསལ་ཤུལ་ན། སྟོང་བསྐལ་གྱི་ཐ་སྙད་སྐམ་པོ་དང་།
གནས་ལུགས་རྫུན་མའི་རང་མཚང་ཙམ་ལས་ཅི་ཡང་མེད་པས། རང་སེམས་རྫུན་
མ་འདི་སྐྱོ་ཐག་ཆོད་དེ་ཤཱཀྱ་ཐུབ་པའི་ཞབས་རྗེས་ལ་ཐོད་པ་གཏུགས་ནས་མི་ལོ་མང་
བོར་ངུ་ཤུམ་བརྒྱབ། །



༄༅།།སྐད་ཆའི་ཐོད་རྒལ།
191
དུར་ཁྲོད་དུ་སྤུངས་པའི་མི་རུས་སྐམ་པོའི་རྡེའུ་འབུམ་ལ་སྐོར་བ་རེ་བརྒྱབ་
དུས། སུམ་གཉིས་ས་ཡི་དཀྱིལ་འཁོར་ལ་མངའ་དབང་བསྒྱུར་བའི་སྟོབས་ལྡན་
རྒྱལ་བོ། རྣམ་སྲས་གཏེར་མཛོད་ལ་ཅོ་འདྲི་སློང་བའི་འབྱོར་ལྡན་མི་ཆེན།
འཆད་པ་ཆུ་མོའི་ཀློང་བརྡོལ་ཞིང་རྩོད་པའི་འབྲུག་སྟོང་ལྷོ་ནས་ལྡིར་བའི་དྲན་
དབང་། མཛེས་མ་ལང་ཚོ་ཅན་དང་སྒེག་ཉམས་ཅན། གཞོན་ནུ་དཔའ་
སྤོབས་ཅན་དང་རྩལ་དྲུག་ཅན། མདོར་ན་མང་བོ་ཞིག་རབ་རིབ་ཀྱིས་ཤར་ཞིང་
འཚབ་འཚུབ་ཀྱིས་ཡལ་ཤུལ་ན། ཞབས་རྗེས་རྫུན་མ་འགའ་ལས་ཧ་ཅང་ཡིད་དུ་
འཐད་པའི་མེ་ཏོག་ཆུང་ཆུང་རེ་ཁ་གསར་དུ་འབུས་ཡོང་མོད། བྱང་རླུང་བཙན་
པོ་ཞིག་ཁད་ཀྱིས་གཡུགས་པས་མེ་ཏོག་ཚོའི་རྫུན་ཕུག་ཀྱང་ཐོལ་གྱིས་བརྟོལ་སོང་།
རེ་བཞག་ལྕི་མོ་ཞིག་དྲུད་དེ་ང་མི་ཡུལ་ལ་མགྲོན་པོར་སླེབས་དུས། མི་
ཡུལ་ཤིན་ཏུ་མཛེས་ཤིང་མི་ཡུལ་ཧ་ཅང་ཕྱུག མི་ཡུལ་གྱི་མཐོ་རིམ་སྲོག་ཆགས་
ཚོར་བརྗིད་ཉམས་ཆེ་ཞིང་མི་ཡུལ་གྱི་གླུ་བའི་སྐད་གདངས་མཐོ་ལ་སྦོམ། དེའི་
ཕྱིར། མི་ཡུལ་ནི་ཕྱི་རྒྱས་ནང་འཛོམས་ཀྱི་ཞིང་ཁམས་ཤིག་ཡིན་འདུན་གྱིས་ངས་
ཀྱང་ཐལ་ཆེ་བའི་ཁེངས་གཏམ་མང་བོ་བཤད་མྱོང་། མི་ཡུལ་གྱི་བྲོ་བ་རིམ་གྱིས་
མྱོང་དུས། གསེར་མདོག་གི་གླེགས་བམ་དལ་གྱིས་ཀློག་དུས། “ཀྱེ་རྒྱལ་བའི་
སྲས། ཁམས་གསུམ་པོ་འདི་ནི་སེམས་ཙམ་པ”སྟེ་སེམས་ལས་ཐ་དད་པའི་ཕྱི་
རོལ་གྱི་ཆོས་རྡུལ་ཙམ་ཡང་མེད་ཅིང་། ཕྱི་དོན་གྱི་སྣང་བ་ཐམས་ཅད་ནང་སེམས་
ཀྱི་བདག་ཉིད་དམ་བག་ཆགས་གསུམ་སྨིན་སྟོབས་ལས་བྱུང་བར་གདམས་པའི་
ལེགས་བཤད་ཅིག་གི་ངོ་མཚར་ཟབ་ཚད་ལ་གོ་བ་རྙེད་བྱུང་།



192
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
“ཕྱི་དོན་བདེན་པར་མ་གྲུབ”པའི་མན་ངག་དྲན་ན། རྫུན་མ་ལ་རྫུན་
མའི་ངན་མཚང་བརྗོད་པར་རིན་ཐང་ཆུང་ཡང་། ས་ཆེན་པོའི་ཁོར་ཡུག་ཏུ་མཐོ་
དཔོན་པོའི་སྤྱི་དོན་རྫུན་མ། དམའ་སྤྲང་བོའི་འོ་དོད་རྫུན་མ། ཞི་བདེ་འཚོལ་
བའི་ཐབས་ཤེས་རྫུན་མ། བདེ་སྐྱིད་འགུག་པའི་ལྕགས་ཀྱུ་རྫུན་མ། ཆེད་
མཁས་པའི་ལག་རྟགས་རྫུན་མ། སློབ་ཆེན་པའི་ཡོན་ཏན་རྫུན་མ། རྫུན་མའི་
རྡུལ་ཚོགས་འཕྱུར་བའི་གདུག་རྩུབ་ཀྱིས་ཟླུམ་གཟུགས་གོ་ལར་རེ་བ་དར་སྐུད་འདྲ་
བོ་ཆད་མ་མཐུད། རྫུན་མའི་རྒྱབ་དཔུང་མཐུག་པའི་མཐོ་སྒང་ན་གླེང་སྐྱོའི་
གཏམ་རྒྱུད་རིང་མོ་རྫོགས་མེད་ཅིག ལྟོས་དང་། ཕ་གི་ན་བོད་གོས་རྫུན་མ་
གྱོན་པའི་རུ་སྡེ་ཀླད་མེད་ཅིག ཉོན་དང་། གྲོང་ཁྱེར་ན་བོད་སྐད་རྫུན་མ་
བཤད་པའི་ལས་བྱེད་པའི་འཁོར་ཚོགས་ཁྲེལ་མེད་ཅིག སོམས་དང་། དུས་
སྐབས་འདིར་ལ་རྒྱ་རྫུན་མར་དགའ་བའི་མི་རབས་གསར་བ་ཞིག དེའི་ཕྱིར།
རྫུན་མའི་སྤྱི་ཚོགས་ནས་བཙོ་སྦྱངས་ཐོབ་པའི་སྨྱུག་རྩེ་ནའང་རྫུན་མའི་ཐ་སྙད་རྩུབ་
པོ་དབྱར་གསུམ་དྲག་ཆར་བཞིན་བརྡོལ་བྱུང་། དགུན་གསུམ་ཁ་བ་བཞིན་བབས་
བྱུང་། །
དྲང་མོར་བཤད་ན་ང་ཡང་སྙན་ངག་པ་རྫུན་མ་ཞིག རྫུན་མའི་སྣོད་
བཅུད་ཐམས་ཅད་བདག་ལ་ཐིམ། བདག་རྫུན་གྱི་གོང་བུར་གྱུར། གོང་བུ་དེ་
ཡང་མི་དམིགས་སྟོང་སངས་ངོ་བོར་མཉམ་པར་བཞག མཉམ་བཞག་དེ་ཉིད་ཀྱི་
ངང་ལས་མ་བཅོས་དྲང་བདེན་གྱི་རང་ཞལ་གསལ་ལ་འཚེར་བར་གྱུར་ཅིག་གུ།
༢༠༠༣.༤ ༡༠



༄༅།།སྐད་ཆའི་ཐོད་རྒལ།
193
འཇའ་ཚོན་གྱོན་པའི་སྐར་མ།
ཁོ་ནི་འཇའ་ཚོན་གྱོན་པའི་སྐར་མ་ཞིག་སྟེ། རྒྱུ་སྐར་ཉེར་བརྒྱད་དང་ཉི་
མའི་ཁྱིམ་རྒྱུད་ཀྱི་སྐར་ཕྲན་གང་དུའང་མི་གཏོགས་མོད། འཇིག་རྟེན་གྱི་ཆེས་
མཐོ་སར་ཉི་མའི་འོད་ལུང་ན་འཚེར་ཕྱིར་སྐྲ་སྣེ་རིང་བའི་ཆོམ་རྐུན་མང་བོའི་གསང་
བའི་ཆོམ་རྐུན་བཙན་ཤོས་རེད་ཟེར། སྐྱུར་ཞོག འཆར་ཡན་གྱི་སྐད་ཆ་དག་
ནམ་ཡང་འཆར་ཡན་དུ་བཏང་ན་མཛེས། འཆར་ཡན་ཡོད་ཚད་ལ་འཆར་གཞི་
རེ་བཟོས་ན་བློས་མི་དཔོག་པའི་ཕམ་ཁ་རེག་ན་ཐང་།
འཇའ་ཚོན་ཇི་འདྲ་མཛེས་ཀྱང་འཛིན་ཐབས་མེད། འཇའ་ཚོན་གྱིས་
ནམ་ཡང་མི་ལ་འཁྲུལ་སྣང་སློང་སྲིད། མི་ཚེའི་སྲང་ལམ་ནས་ཆེས་མཐར་ཐུག་གི་
མཛེས་སྡུག་འཚོལ་དུས། ཁོར་ཡུག་གི་སྡོང་ལོ་འཐུ་བའི་བསིལ་རླུང་འཁྱམ་པོ་
དང་ལྗོན་རྩེ་ན་སྒེག་ཆོས་ངོམ་པའི་ཁུ་བྱུག་སྔོན་མོའི་གླུ་སྐད། ད་དུང་ལྷོ་མཐར་
འཕུར་བའི་ཁྲུང་ཁྲུང་གི་འཁྲེང་སེམས་དང་མཚམས་སྤྲིན་ཆགས་པའི་ཇོ་མོ་གླང་མའི་
བརྗིད་ཉམས་སོགས། ཡོད་ཚད་མི་སེམས་གསོ་བའི་སྨན་སྦྱོར་ཙམ། ཡུན་རིང་
，
།



194
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
བསྒོམས་ཤིང་མྱོང་བར་འདོད་པའི་བྲོ་བ་མངར་མོ་དེ་ཁོས་ལྷན་སྐྱེས་གནག་སྣུམ་སྐྲ་
ལོ་ལྷ་ལ་འབུལ་དུས་ནས་ཉི་མའི་འོད་ཐིག་ལ་བཀལ་ཟིན། དགོངས་འགལ་མེད་
རོགས།
ལྷོ་ཕྱོགས་རྒྱ་མཚོས་བསླངས་པའི་རླུང་རྒྱུན་ ལ་ སྣང་དོགས་མེད་པར།
ཁྱོད་ཚོས་ཁ་རོག་གེར་བརྩེ་ཞེན་གྱིས་སྦར་བའི་སེམས་པའི་མཆོད་མེ་བྲང་ཁོག་ན་
དལ་གྱིས་འཛུམ་དུས། དྲན་ཨེ་བྱུང་། ཐོགས་རེག་བྲལ་བའི་ཁོའི་ཁོར་ཡུག་གི་
ལྕགས་རི་བརྟན་པོ། དེའི་ཕྱིར་འཇའ་ཚོན་གྱོན་པའི་སྐར་མ་སེར་བོ་ཧ་ཅང་རིང་
བའི་སྐུད་སྣེར་འཇུས་ཏེ་ཁ་བ་འབབ་པའི་སག་སྒྲ་དང་ལྷན་ཅིག་ཁྱེད་ཚོའི་ཚུར་འོང་
གི་གོམ་སྒྲ་ལ་རྣ་བ་ཡང་ཡང་བླགས།
རྒྱུ་སྐར་གྱི་ཚོགས། སླད་མ་འདྲེས་པའི་གོ་ལ་རེ་རེ་ཡིན་པས། སྐྱེ་
དགུའི་ཡིད་སེམས་ཀྱི་གཏིང་མཐར་འཛུལ་ཏེ་ཅི་ཞིག་གི་ལམ་སྟོན་བྱེད་ཆོག་ཆོག་
རེད། འོན་ཀྱང་། འཇའ་ཚོན་གྱོན་པའི་སྐར་མ་ཆུང་ཆུང་གིས་ཁ་ཁུ་སིམ་མེར་
རང་གི་འཇིག་རྟེན་ལ་ཕག་ཉན་བྱེད་དུས། རང་ཉིད་བསླུ་བའི་རང་གི་ཁྱེའུ་མུ་
གེས་མནར་བ་མཐོང་བྱུང་། ཨ——དེ་ནི་ཇི་འདྲའི་ཁྲེལ་མེད་ཅིག ཇི་
འདྲའི་སྨྱོ་རྟགས་ཆེ་བ་ལ། ཇི་འདྲའི་མངོན་ལྐོག་མི་མཚུངས་པ་ལ། ཁོ་རང་
སེམས་སྐྱ་མོ་ཁོ་ཐག་ཆད་དེ་གྱེས་བརྡ་གཏོང་གིན་ཡང་བསྐྱར་ལམ་ལ་ཆས་དུས།
ཡ་གིའི་གྲོང་ཚོ་ནས་གནས་བརྟན་བགྲེས་སོང་ཞིག་གིས་དགྱེས་འཛུམ་ཐེངས་གཅིག་
བསྟན། ལམ་འགྲོ་བའི་མིག་ཆུ་རྐང་རྩེར་ཟགས་ཀྱང་སྤྱན་ཟུར་རྣོ་བའི་ཡུ་མོ་ཚོར་
བཙན་ཚུགས་ཀྱིས་ཀུ་བཞེངས་རེ་བྱས་པས་ལུང་ཤུར་དོག་པོ་དེས་དངངས་འདར་



༄༅།།སྐད་ཆའི་ཐོད་རྒལ།
195
བརྒྱབ་སོང་།
འཇའ་ཚོན་གྱོན་པའི་སྐར་མ་མཁའ་ལམ་ནས་མ་འཕུར་བར་གངས་ཁྲོད་
ནས་བཞུད་པས་མི་ཡུལ་ལ་ཞེན་ཆགས་རི་ལས་ལྕི། དངོས་གྲུབ་ཅིག་གི་ཆེད་དུ།
ཁོས་གོར་མ་རྡོ་ཡི་རང་གཤིས་བཟུང་། སེམས་འདུན་ཞིག་གི་དོན་དུ་ཁོས་དྲན་
ཤིང་མང་བོ་རྒྱབ་ལ་འཕངས། ལ་ཐུར་དང་གཤིན་ཐང་ཟས་སུ་འགམ་གྱིན་མི་
ཡུལ་དུ་ཨ་ལ་ལ་མོའི་གླུ་སྐད་མང་བོ་བཞག གླུ་ཚིག་གིས་བཟི་བའི་ཆོམ་རྐུན་མང་
བོས་ཡང་བསྐྱར་འདྲེ་མིག་རིག་རིག་དང་འདྲེ་ལག་འདར་འདར་དུ་བསྲིངས་བྱུང་
མོད། ནང་སེམས་ལ་གཤག་བཅོས་ཐེངས་བརྒྱར་ཐོབ་པ་ཁོས་རྗེ་བཙུན་མི་ལ་ལྟ་
བུའི་དྲང་སྲོང་ཞིག་གིས་སྐྱོབ་པར་རེ་སྟེ་མིག་ཟུང་གཏན་ནས་མ་ཕྱེས།
བརྡ་འཕྲིན་གྱི་འཕེལ་འགྱུར་གློག་ལས་སྐྱེན། མི་སེམས་ཀྱི་རྐུན་པོ་ལང་
ལོང་མཆེད། དབེན་པའི་རི་ཁྲོད་དུ་བསྐུངས་ཀྱང་མུན་ནག་པའི་མཚན་ལྗོངས་
ཤིག་ལ་ཡང་བསྐྱར་སྐད་བརྡ་བཏང་བྱུང་། འོད་ཀྱིས་འཁྱུད་པའི་སྐར་མདའ་
བཞིན་འཇིག་རྟེན་གཞན་ཞིག་གི་ལྗོངས་རྒྱུ་བ་བྱེད་འདོད་ཚེ། ཕྱེ་ལེབ་གར་
སྟབས་ལ་མ་ལོང་། སྦྲང་མའི་གཤོག་དབྱངས་ཟ་མ་ཟིར། མཚོ་མོའི་རླབས་
རྒྱུན་བྲག་ལ་བརྡབ་དགོས་ཀྱང་། མཁའ་ལམ་ཡངས་མོ་འཕྲེད་ཀྱིས་གཅོད་དགོས་
རུང་། ཡོད་ཚད་ལ་ཆོད་སེམས་བརྟན་པའི་རུ་དཔུང་གི་མཁར་རྫོང་བཙན་
དྲགས་པས། འཇིག་རྟེན་གཉིས་ཀྱི་སོ་མཚམས་ནས། དཀར་ནག་ཟུང་གི་ཧྭ་
བར་ནས། འཇའ་ཚོན་གྱོན་པའི་སྐར་མ་ཁོ་མག་མོག་གི་སྐུ་སྲས་རྣལ་མར་གྱུར།



196
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
w
w
w
.
.....
....
དཔེ་ཁུག་ཁུར་བའི་བྱིས་པ་ལོ་བརྒྱད།
ཞོགས་པ་འདིར། ཤར་མཐའི་ཉི་ཟེར་དང་འགྲོགས་པའི་བྱིས་པ་ཆུང་
ཆུང་ཁྱོད། ཧ་ཅང་ཡིད་དུ་འོང་ལ་ངོ་མ་སྙིང་རྗེ་བོ་ཞིག་འདུག ཁ་ངོ་གཙང་ལ་
རྣམ་རིག་སྐྱེན། རྒྱ་བོད་སྐད་ཡིག་གི་དེབ་ཆུང་བཅུག་པའི་དཔེ་ཁུག་དེ་ལྷག་པར་
མཛེས་སྣང་ཤར། །
ད་ལོ་ཁྱོད་ཀྱི་སྐྱེས་སྐར་བརྒྱད་པ་བསུ་དགོས་སམ། བཀྲ་ཤིས་ཉིན་མོ་དེར་
ངས་སཾ་བྷོ་ཊའི་རྟོགས་བརྗོད་ཁྱེར་ནས་ཁྱེད་ཚང་ལ་སྐུ་མགྲོན་གྱི་ཐོག་མར་སླེབས་
ངེས། ཇི་འདྲའི་བྱིས་པ་ཁ་གསལ་ཁོག་དྲང་ཞིག ཁྱོད་དང་འཕྲད་ཅིང་ཁྱོད་
ལ་སྐད་ཆ་ཁ་ཤས་དྲིས་པས། ང་ལ་དགའ་སྤྲོའི་སྣང་བ་དང་སྐྱོ་བའི་ན་བུན་བྱིན་
སོང་། ཁྱོད་འདི་ལྟར་ཤེས་རིག་མེ་ཏོག་འཐུ་བར་དགའ་ཞིང་མི་ཚེའི་མཛེས་སྡུག་
ལ་དུང་ཚུལ་ཤེས་པས། མ་འོངས་གངས་ལྗོངས་ལ་ཡིད་ཆེས་བརྟན་པོས་དགེ་
སྦྱོང་ང་དབེན་པའི་རི་སུལ་ཞིག་ཏུ་ག་ལེར་ཆས་འགྲོ་བསམ། འོན་ཀྱང་། ཁྱོད་



༄༅།།སྐད་ཆའི་ཐོད་རྒལ།
197
ཀྱིས་བཤད་པ་བཞིན་ཁྱོད་ཚོའི་རིསྡེ་ན་ཁྱོད་དང་འདྲ་བའི་སློབ་མ་ཉུང་ལ། ཁྱོད་
དང་མི་འདྲ་བའི་ཕྱུགས་རྫི་ཤིན་ཏུ་མང་བས་ངས་མུ་མཐུད་དུ་གངས་རིའི་སྒོ་གླགས་
རྡུང་བའི་བསོད་སྙོམས་པ་ཞིག་མི་བྱེད་ཐབས་མེད་རེད།
ཨ་ཁུས་ཁྱོད་ལ་ཀ་ར་ཞིག་སྟེར། ཀ་ར་ཟ་ཞོར་ལ་སློབ་གྲྭར་རྒྱུགས་དང་
སློབ་གྲྭ་ན་ཀ་ར་ལས་ཞིམ་པའི་ཤེས་རིག་གི་བདུད་རྩི་འཐུང་རྒྱུ་ཡོད། རང་སྐལ་མ་
ཆད་པར་འབད་བརྩོན་བྱོས། སྔོན་ང་ཡང་ཁྱོད་དང་འདྲ་བའི་བྱིས་པ་རིག་རྒོད་
ཅིག་ཡིན་མོད། གསེར་ལས་ལྷག་པའི་དུས་ཚོད་དེ་དག་དོན་མེད་དུ་ཤོར་སོང་
བས་ད་ལྟ་ནོངས་འགྱོད་ཆེ་ཡང་ཡོད་ཚད་འཕྱིས་ནས་འདུག
སྤྱིར་མཐོ་སྒང་བའི་ནོར་འཁྲུལ་དང་ངས་མྱོང་ཚོར་གྱི་སྙིང་གཏམ་འདི་དག
ཁྱོད་གཅིག་པུ་མིན་པར་རིགས་རྒྱུད་གཅིག་པའི་བྱིས་པ་མང་བོ་ཞིག་ལ་བཤད་
འདོད་ཀྱང་། ཁོ་ཚོ་ཕྱུགས་རྗེས་ན་འདུར་ཞིང་ཞིང་ཁ་ན་ངལ་དུབ་ཀྱིས་འཚོ་བས་
རྣ་གཤོག་སྲབ་མོ་ཐེངས་གཅིག་གཏོད་མཁན་ཡང་ཉུང་ཉུང་རེད། བྱིས་པ་རིག་
གསལ། སྤྱིར་ང་དང་འདྲ་བའི་ངུར་སྨྲིག་གོས་བཟང་གྱོན་ཞིང་དབུ་ན་སྐྲ་ལོ་མེད་
མཁན་ཚོ། ངེས་པར་མི་ཚོགས་སྟུག་པོའི་ཁ་དབུགས་དང་གྱེས་ནས་གནས་དབེན་
ས་ཤིག་ཏུ་ཁ་རོག་གེར་བཞུགས་དགོས་མོད། ངེད་ཚང་གི་བྱིས་པ་སྣབས་ལུག་ཚོ་
སློབ་གྲྭར་འགྲོ་འདོད་མེད་པའམ་འགྲོ་འདོད་ཡོད་ཀྱང་མངགས་སྲོལ་མེད་པས།
བན་རྒན་ང་འདྲ་བ་མང་བོ་ཞིག་སྙིང་རླུང་གིས་གཙེས་ཏེ། མཚམས་རེར་སྐད་
གསང་མཐོན་པོས་གླུ་བླངས་ཤིང་། སྐབས་རེར་དྲན་སྐུལ་ནན་མོའི་ཚིག་མཚོན་
འདེབས་བཞིན་ཡུལ་ཕྱོགས་ངེས་མེད་དུ་འཁྱམས་དགོས་བྱུང་།



198
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
སྟོན་རླུང་གིས་དེད་ པའི་སྡོང་ལོ་ སེར་བོ་བཞིན་ངེས་མེད་དུ་རྒྱུ་ཞིང་།
དུས་ཚིགས་དང་མཉམ་དུ་རྒས་ཀྱིན་པའི་བན་རྒན་ང་ལ་མཁོས་ཆུང་གི་ཉོག་གཏམ་
མང་བས། ཡ་རབས་བྱིས་པ་ཁྱོད་ལ་བར་ཆད་བཟོས་སོང་། ད་མ་འདུག་མྱུར་
དུ་རྒྱུགས་དང་། སློབ་གླིང་ན་ལྷང་ལྷང་ཅོང་སྒྲ་སྙན་མོས་ཁྱེད་ཚོ་འབོད་ཀྱིན་
འདུག མཁྱེན་ལྡན་སློབ་དཔོན་དག་གིས་ཀྱང་རེ་བ་རུམ་གང་བསྣམས་ཏེ་མིག་
ཟུང་རིག་གིས་ཁྱེད་ཚོར་སྒུག་ནས་ཡོད་ངེས།
འོ་རེད། ཁྱོད་སློབ་མཐར་ཕྱིན་རྗེས་ངེད་གཉིས་རྨ་རྒྱལ་གངས་རིའི་
འདབས་སམ་རྨ་ཀླུང་སྔོན་མོའི་འགྲམ་ངོགས་ནས་ཐུག བདེ་མོ་བྱོས། དཔེ་
ཁུག་ཁུར་བའི་བྱིས་པ་ལོ་བརྒྱད།
༢༠༠༣.༦. ༣༡



༄༅།།སྐད་ཆའི་ཐོད་རྒལ།
199
བྱི་ལོ་བའི་སྐྱེས་སྐར།
བྱི་ལོ་བ། སྤྱི་ཟླ་གཉིས་པའི་ཚེས་ཉེར་དགུ་ནི་ཁྱོད་ས་ཆེན་པོའི་སྤྱི་གཙུག་
ཏུ་བྱོན་པའི་སྐྱེས་སྐར་ཡིན། ཁྱོད་ཕོ་ལོ་སུམ་ཅུར་ཟིན་ཀྱང་སྐྱེས་སྐར་ཐེངས་བཅུ་
ལས་སླེབས་མེད། དུས་ཀྱིས་བྱིན་པའི་གསང་བ་འདིར་རྩིས་གཞུང་གང་གིས་
འགྲེལ་བཤད་རྒྱག་
བྱི་ལོ་བ། སྐྱེས་སྐར་བཅུ་བོར་སྐྱེས་སྐར་གྱི་རྟེན་འབྲེལ་མེད་པར། མི་
ལོ་སུམ་ཅུ་ལྐོག་ལྐོག་སུད་སུད་ཀྱིས་བསྐྱལ་བ་མི་ཚེའི་རིན་ཐང་ལ་དོ་གལ་ཆུང་བའམ།
ལྡོག་འབབ་ཆུ་མོའི་བཞུར་རྒྱུན་དུ་བསྐུར་བའི་ལས་དབང་བཙན་པོར་ཚིག་པ་ཟོས་
སམ་ཅི། ཨ་མའི་མངལ་གུར་གྱི་ཟུག་གཟེར་དང་། རང་གི་ངུ་སྐད་ཐོག་མ་ལྷས་
འདབས་སུ་བསྐྱིལ་བར་རྗེས་དྲན་ཞིག་ཅིས་ཀྱང་བྱོས། །
བྱི་ལོ་བ། ཁྱོད་ཀྱི་སྐྱེས་སྐར་དེའི་ཆེད། ཕ་དང་ཨ་ཁུའི་རེ་སྒུག་རླུང་རྟ་
ཡར་འཕུར་ཞིག་གི་དཔལ་དང་བསྡོངས། མ་དང་ཨ་ཚེའི་མཛུབ་རྩེ་ཉིན་ཞག་
བགྲང་བའི་བར་ནས་ངལ། སྐྱེས་སྐར་ངོ་མ་སླེབས་རྗེས། ཁྱིམ་གཟའ་མི་དང་



200
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
---
རུ་སྡེ་གཡས་གཡོན་ཀུན་ལ་ངོ་མཚར་སྟོང་གི་ཁྲོད་ནས་དངོས་བཏགས་ཀྱི་སྐད་ཆ་
ཤིན་ཏུ་མང་མོད། ཁྱོད་དགའ་སྡུག་ཟུང་གི་མི་ཚེའི་བགྲོད་ལམ་ན་དལ་ལྷོད་ཀྱིས་
ཞུགས་པའི་འགྲུལ་བཞུད་པ་ཁ་བདེ་ཞིག་ལས་ཅི་ཡང་མ་འཁྱོངས་པས། ཕ་མ་
བྱམས་སེམས་ཅན་གཉིས་ཁོ་ཐག་ཆད་དེ། སྐྱེས་སྐར་ལ་རྟེན་འབྲེལ་ཞུ་བའི་ཡོ་
ལང་ཞིག་ཀྱང་བཤམས་མ་མྱོང་།
བྱི་ལོ་བ། ཁོར་ཡུག་ལྷིང་འཇགས་ཡིན་པའི་མཚན་ལྗོངས་ཤིག་ལ་རྨི་ལམ་
ལས་སད་བྱུང་། རྨི་ལམ་ལས་སད་དུས་སྐྱེས་སྐར་ལ་རྟེན་འབྲེལ་ཞུ་བའི་སྐུ་མགྲོན་
མང་བོའི་འདུ་འཚོགས་སྤྲིན་བཞིན་འཁྲིགས། མཚོ་ལྡན་སྲས་མོ་རྒྱུད་དྲུག་པི་ཝང་
སྔོན་མོའི་རམ་འདེགས་ཁྲོད་མཛེས་པའི་གར་ལ་ཆས། སྙན་ངག་པ་ཚོས་དཔུང་
རྡང་སྦྲེལ་ཏེ་ཁ་བའི་སྙན་ངག་རིང་མོ་དབྱངས་སུ་གྱེར།
བྱི་ལོ་བས། རང་ཉིད་གཉིད་ཡུན་རིང་སྟེ། ཕུགས་བསམ་དང་དམ་
བཅའ། འོས་འགན་དང་མདུན་སྐྱོད་སོགས་ཡོད་ཚད་རབ་རིབ་ཏུ་གྱུར་འདུག་
པར་ངོ་ཚས་བསྐྱེངས་ཤིང་། མིག་ཟུང་བཙན་གྱིས་འཕུར། འདི་ལྟར་གཉིད་
ཐུན་ཞིག་གམ་རྨི་ལམ་ཞིག་གི་བསླུ་བྲིད་འོག་ཉལ་རྐྱང་བྱས་ན། རྒྱབ་རི་སྨུག་པོ་
སྤྲིན་གྱིས་བསྒྲིབས་པའང་མི་ཚོར། ཁ་བའི་རི་གྲོང་ཙག་གིས་བསྡམས་པའང་མི་
ཤེས། བྱི་ལོ་བ་བསམ་གཞིག་ཟབ་མོའི་ཀློང་ལས་བཞེངས་ཏེ་སྤོབས་པ་མཐོ་བའི་
སྐུ་མགྲོན་ཚོ་དང་ལྷན་ཅིག་སྐྱེས་སྐར་བཅུ་བའི་གསོལ་སྟོན་ལ་དངོས་སུ་རོལ།
གོ་ཐོས་སུ། བྱི་ལ་བས་རུས་ཞེན་ལས་འབུས་པའི་མེ་ཏོག་ཆུན་པོ་ཞིག་ཕ་
ས་གྲུ་བཞིའི་མཛེས་རྒྱན་དུ་འཛུགས་ཕྱིར་ཇོ་མོ་གླང་མའི་གངས་འདབས་ནས་ཆས་



201
-
-
-
-
-
༄༅།།སྐད་ཆའི་ཐོད་རྒལ།
སོང་ཟེར། བྱི་ལོ་བས། གཤིས་རྒྱུད་བཟང་བའི་མིང་སྲིང་ཚོ་ཁྲིད་ནས་ཤར་
ཕྱོགས་འོད་ཟེར་གྱི་ཞིང་ཁམས་འཚོལ་དུ་ཆས་སོང་ཟེར། ད་དུང་བྱི་ལོ་བའི་སྐྱེས་
སྐར་གྱི་གསང་བ་སུས་ཀྱང་ཤེས་མི་འདུག



202
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
རྣམ་ཤེས་དཀྲོག་པའི་རོལ་དབྱངས།
རྣམ་ཤེས་མང་བོ་ཁུ་སིམ་མེར་གཟིམ་འདུག
ཅེ་སྤྱང་གི་ངུ་ཟུག་རྒོད་སའི་ལུང་དཀྱོགས་དང་། སར་སེར་གྱི་ཐན་པ་
ལྷུང་བའི་ཞིང་ཁ་། ད་དུང་། གནའ་བོའི་རྐང་གླིང་གི་འགྱུར་ཁུགས་འཁྱིལ་
སའི་ཞིང་ཁམས་མང་བོར་ཡང་ལོ་ཟླའི་གོ་རིམ་འཆོལ་བའི་རྣམ་ཤེས་དག་དབུགས་
ལྡེམ་ལྡེམ་གྱིས་གཟིམ་ནས་ཡོད། །
ཕྱི་རོལ་ན་རི་ལུང་འགེམ་པའི་འབྲུག་སྒྲ་དྲག་ཏུ་ལྡིར་ཡང་། རྣོ་ལྕགས་གྲུ་
བཞིའི་ནང་རོལ་གྱི་རྣམ་ཤེས་ཚོར་ཕོག་ཐུག་བཟོ་མ་ཐུབ། དེ་གཟུགས་མེད་རྣམ་
ཤེས་ཤིག་གི་བྱིན་མཐུ་ཡིན་ལས་ཆེ། བྱིན་མཐུའི་གསོ་བཅུད་འབའ་ཞིག་འཐུང་
བའི་རྣམ་ཤེས་མང་བོ། འདི་ལྟར་ལྟོ་རྒྱབ་ཙམ་ལའང་སེམས་ཁྲལ་མེད་པར་
འཇིག་རྟེན་གཉིས་ཀྱི་སོ་མཚམས་སུ་གཟིམ་རྐྱང་བྱས་ན། དུས་རབས་ཀྱིས་གླུད་



203
༄༅།།སྐད་ཆའི་ཐོད་རྒལ།
རྫས་སུ་འཕེན་ཉིན་ཡང་སྔར་གྱི་གནས་མལ་ན་ཁེངས་དྲེགས་ཀྱིས་གཟིམ་ཡོད་ངེས།
གནས་གང་ཞིག་ནས་ཆས་ཡོང་སྟེ་ཅི་ཞིག་ལ་འགྲོ་རག་བར་དུ། རྣལ་
འབྱོར་བ་ཚོས་བརྗོད་པའི་བར་དོ་ལྟ་བུ་རེ་བཙན་ཚུགས་ཀྱིས་ཉམས་སུ་བསྟར་བས།
ད་ལྟ་ཀེང་རུས་ཀྱི་ཚོགས་དུར་ཁྲོད་དུ་འཚོགས་ཏེ་འགྱོད་པའི་མིག་ཆུ་རུས་ཀོང་སྐམ་
པོ་ལས་འཐོར་གྱིན་འདུག་ན་ཅི་བྱེད།
སྣ་ཚོགས་སྒྲ་སྐད་ཀྱིས་དཀྲོག་མ་ཐུབ་པར་སྦུག་འཐུམ་གཉིད་དབང་དུ་སོང་
བའི་རྣམ་ཤེས་ཚོ། རང་རྟོགས་སད་པའི་སྟོབས་ཤུགས་དང་འགྲོགས་ཏེ་གདོད་
མའི་མལ་ས་ནས་ཞེན་ཆགས་དང་ནོངས་འགྱོད་མེད་པར་བཞེངས་ཤིག དོན་
དམ་མི་ལོ་སྟོང་ཕྲག་གི་བལ་གདན་ཟད་པོ་དང་དུས་བཞིར་ཁྱད་མེད་ཀྱི་སློག་ཧྲིལ་སྐྱ་
བོའི་མྱ་ངན་ཟས་སུ་འགམ་གྱིན་ཁྱེད་ཚོས་འཐོབ་འོས་པའི་བགོ་སྐལ་ཅི་ཞིག་ཐོབ་
མྱོང་། མ་གཞིར་རང་ལ་དབང་བའི་ཁོར་ཡུག་ཆུང་ཆུང་དེ་ཡང་དུས་འགྱུར་
བཙན་པོས་ཁྱུར་མིད་དུ་བཏང་ཚར་ན། སད་མ་མྱོང་བའི་རྣམ་ཤེས་ཚོ་ལྷ་སྒྲུང་
གྲགས་ཅན་ཞིག་གི་མི་སྣའམ་སྨྱུག་འཛིན་པ་ཁ་བདེ་ཞིག་གིས་འབྲི་བཞེངས་བྱས་
པའི་རུ་དཔུང་ཙམ་ལས་གཞན་དུ་ཅི། །
རི་ཁུགས་གཙང་མའི་རྣམ་ཤེས་ཀྱི་ཚོགས། རྣམ་རིག་ཀྲོང་ཀྲོང་མཛོད།
རི་རྒྱུད་འདིའི་ཕ་རོལ་ན་མིག་འབྲས་ལ་ལྗང་མདོག་འཚེར་ཞིང་སྐྲ་ལོར་གསེར་
མདོག་འབར་བའི་རྣམ་ཤེས་མང་བོ་སྔ་མོ་སྔ་མོ་ནས་སད་དེ། ས་ཆེན་པོའི་གསང་
བ་རྙེད་ཅིང་གོ་ལ་གཞན་ཞིག་ཏུ་གཞི་ཆགས་ཀྱི་སྟོང་སྣང་ལྟ་བུ་རེ་རོལ་མྱོང་བྱེད་ཀྱིན་
གདའ། སྐྱེ་འཆི་གཉིས་ཀྱི་འདུ་ཤེས་ཙམ་ལས་མེད་པའི་རྣམ་ཤེས་ནི། མི་ཁོམ་



204
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
པའི་གནས་སུ་བསྟན་པའི་གཟུགས་ཁམས་གནས་རིས་བཅུ་བདུན་གྱི་ནང་གསེས་ཏེ།
བསམ་གཏན་བཞི་བའི་འབྲས་བུ་ཆེ་བའི་ཕྱོགས་གཅིག་ན་གནས་པའི་ལྷ་ཚེ་རིང་
བོའི་རིགས་དེ་ཡིན་སྐད་འདུག ཟད་མཐའ་མེད་པའི་རྨི་ལམ་གྱི་ཞིང་གྲོང་ན་
ཐོབ་ཐབས་མེད་པའི་འཁྲུལ་སྣང་གི་ཟློས་གར་འབའ་ཞིག གནས་དེ་ནས་སུ་ཞིག་
གིས་ཟས་གོས་རང་འགྲུབ་དང་འཚེ་བྲལ་རྫོགས་ལྡན་གྱི་དུས་སྟོན་ཞིག་རོལ་མྱོང་
བྱས་ཟིན། རྟོགས་སད་ཀྱིས་དང་། ཁྱོད་ཚོ་ཡང་འཇིག་རྟེན་གྱི་བདག་པོ་དང་
འཚང་རྒྱ་རུང་གི་རིགས་དེ་ཅིའི་ཕྱིར་མིན། །
རོལ་དབྱངས་ལས་སྐྱེས་ཤིང་རོལ་དབྱངས་དང་དབྱེར་མེད་པའི་རྟོག་གེ་བ་
བདག ཁྱེད་ཚོའི་སྤྱོད་སྟངས་དང་བསམ་བློ་སྨུག་པོའི་བཙན་རྫོང་ལས་རྙེད་པའི་
ཐ་སྙད་ཁ་ཤས་ཀྱིས་དྲག་ཏུ་གཟིར། གཟིར་དྲགས་པའི་ན་ཟུག་དང་དོན་ལྔ་སྣོད་
དྲུག་བརྡབ་གསིག་ལས་མཆེད་པའི་རོལ་དབྱངས་རྩུབ་མོ་འདི། ཁོར་ཡུག་མུན་
པས་གཡོགས་ཤིང་དུས་ཚོད་ལྕགས་སྒྲོག་གིས་བསྡམས་པའི་རྣམ་ཤེས་དག་སངས་
སངས་དཀྲོག་ཕྱིར་དྲག་ནས་དྲག་ཏུ་དཀྲོལ་ཚེ། བཅོས་མིན་ལྷག་བསམ་གཙང་
མའི་རྒྱུད་སྐུད་རེ་རེ་ལས་གསེར་མདོག་གི་འོད་ཟེར་འབར་པས། བྱང་རྒྱུད་མི་ཡི་
རྒྱལ་ཁམས་ན་འཕྲལ་ཕུགས་ཀྱི་འོད་ཟེར་འཚོལ་བའི་རྣམ་ཤེས་ཤིན་ཏུ་མང་།
རྣམ་ཤེས་མང་བོ་འུར་ཆིལ་ལེར་སད་འདུག



སྦྱར་བྱང་།
205
རྫོགས་ཚིག་གཉིས་པའི་གློག་འགྱུ།
ངའི་བློས་ཐུབ་ཀྱི་ཀློག་པ་བོ་ལགས། ཁྱོད་ཀྱིས་ཅི་ཞིག་འཐོབ་འདོད་
ཀྱི་སྲེད་པ་དྲག་ཏུ་འབར་གྱིན་ལྷོག་ལྷོག་ཏུ་ལྡིང་བའི་སེམས་པ་དམར་བོ་ཞིག་ཕྱི་
ཀློག་ནང་ཀློག་བྱས་ནས་མཚམས་འདིར་སླེབས་དུས། ལྷན་སྐྱེས་གཟི་དཔལ་
དང་རྩོལ་སྒྲུབ་ཀྱི་མངའ་ཐང་མེད་པའི་ང་རང་གཏན་དུ་བརྗེད་པར་འོས་མོད།
ཁ་རོག་གེར་བཤད་པའི་སྐད་ཆ་དེ་ཚོ་སེམས་དྲོན་མོའི་ཟབ་སར་སྒྲོན་མེ་ཞིག་གི་
དོད་དུ་གནས་ཡོད་ཚེ། ང་དེ་ལས་ཡིད་ཚིམ་པ་དང་དེ་ལས་སྙིང་དགའ་བ་
ཞིག་ཡེ་ནས་མེད།
གྱེས་ཁའི་བདེ་འཚམས་འཇོག་ལ་ཉེ་དུས། ངས་ཡང་བསྐྱར་ང་ཚོ་
ངག་རིག་གི་འཚོ་བ་རོལ་མཁན་ཚོར་བསྩལ་བའི་རླབས་ཆེན་སྐྱེས་བུ་འགའི་
གདམས་ངག་དྲན་བྱུང་། རེད་དེ། མཁས་དབང་དོར་ཞི་རིན་པོ་ཆེས།



206
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ།
རྨོངས་པའི་གཉིད་ལས་སད་བྱེད་འབྲུག་གི་སྒྲ། ། གཤིས་ངན་དུག་སྦྲུལ་ཚང་
གཏོར་གནམ་ལྕགས་ཐོག ། ཡ་རབས་སྣང་བའི་ལམ་སྟོན་ནམ་མཁའི་ནོར།།
དགོངས་གཞིར་བྱས་པ་སྙན་རྩོམ་སྤུས་ལེགས་ཡིན། ། ཞེས་དང་
། རྒྱ་ནག་
གི་སྙན་ངག་ པ་ གྲགས་ ཅན་ལུའུ་ཞུན་གྱིས། སྒྱུ་ རྩོམ་ གྱི་ འགན་ཁུར་ ནི།
ཧུར་བརྩོན། ཡར་སྐྱེད། ལེགས་ལམ་སྒྲུབ་པའི་བྱ་སྤྱོད་ལ་ཕན་རྐྱེན་སྟེར་
བ་ཡིན། ཞེས་དང་། 《སྒྱུ་རྩོམ་རིག་གཞུང་གི་རྩ་གནད》ལས། ལོ་རྒྱུས་
སྟེང་གི་རྩོམ་མཁན་སྔོན་ཐོན་རིགས་ཀྱིས་ནམ་ཡང་ཁོ་ཚོའི་གསུང་རྩོམ་ལ་བརྟེན་
ནས་སྤྱི་ཚོགས་ཀྱི་འགལ་བ་བསྔོག་འདོན་དང་། མུན་ནག་རྗེས་ལུས་ཀྱི་སྣང་
ཚུལ་ལ་ བརྡེག་ བརྡུང་ ཁྲེལ་དགོད་བྱེད་ པ་ དང་། ཡར་ སྐྱེད་ཀྱི་ དོན་ ལ་
བསྔགས་བརྗོད་དང་། མི་རྣམས་ཀྱི་རླབས་ཆེན་བསམ་པ་དང་སྣང་ཞེན།
སྒྱུ་རྩལ་གྱི་སྤྲོ་སྣང་སོགས་བསྐྱེད་བསྲིང་བྱེད་པ་བཅས་ཀྱིས་སྤྱི་ཚོགས་ཀྱི་འཚོ་བ་
ཡར་རྒྱས་ཕྱོགས་ལ་ཕན་ནུས་སྒྲུབ་པ་ཡིན། ： ཞེས་སོགས་སོ། ། འདི་ལྟར་
བསམ་གཞིག་གི་འཁར་བར་དལ་གྱིས་ཁེན་ན། ངའི་རྩོམ་ཡིག་དག་ལ་ཅི་
ཞིག་གི་ཁྱད་ཆོས་མ་ཚང་བའམ་འགན་འཁྲི་ངེས་ཅན་ཞིག་མ་རྫོགས་པའི་སེམས་
ཁྲལ་ཤིན་ཏུ་ཆེའང་། “སྲེ་མོང་མདུང་ཐེག་གིས་མདུང་། ཨ་བྲ་མདའ་
ཐེག་གིས་མདའ”ཟེར་བའི་ཁ་དཔེ་ལྟར་རང་ནུས་ཅི་ལྕོགས་ཀྱིས་གདམས་ངག་
དེ་དག་གི་དགོངས་དོན་ལ“ཁ་མིག་ཡར་ལྟོས་དང་། སྐུད་པ་ཡར་འཁེལ”



སྦྱར་བྱང་།
207
བྱས་པའི་ཁུལ་ཡིན། །
གཞན《ངས་སྙན་ངག་བྲིས་པའི་མྱོང་ཚོར》གྱི་མཇུག་ཏུ་བཀོད་པའི་
སྡོམ་ ཚིག་ འགའ་ འདིར་ དགོས་ དབང་ གིས་ བསྐྱར་ བཟློས་ ཤིག་ བྱེད་ དེ།
མདོར་ན། སྙན་ངག་པ་ལ་སྙན་ངག་དང་མཚུངས་པའི་འཇམ་ལྷོད་ལྷོད་ཀྱི་
གཤིས་རྒྱུད་ཅིག་དང་། དུས་རབས་ཀྱི་གླུ་བ་བྱེད་ཆོག་པའི་མགྲིན་པ་བདེ་མོ་
ཞིག མི་རིགས་ཀྱི་སྣེ་ཁྲིད་བྱེད་ཕོད་པའི་སྙིང་སྟོབས་ཤིག ཁོར་ཡུག་
གཉིད་ལས་དཀྲོགས་ཐུབ་པའི་གད་རྒྱངས་ཤིག སྤྱི་ཚོགས་ཀྱི་ངན་མཚང་
གཏོར་ཐུབ་པའི་ལྗགས་རྩལ་ཞིག རང་ཉིད་བཤམས་སྟོན་བྱེད་ཕོད་པའི་
ཁོག་རྒྱ་ཞིག འཇིག་རྟེན་སྒུལ་ཤེས་པའི་སྒྱུ་འཕྲུལ་ཞིག མི་སེམས་འགུག་
ཐུབ་པའི་གནས་ལུགས་ཤིག་བཅས་ཁྱད་ཆོས་དེ་དག་འཛོམས་ན་ད་གཟོད་སྙན་
ངག་པའམ་རྩོམ་རིག་པའི་ལས་འགན་གཙོ་བོ་གྲུབ་པ་རེད་ཅེས་ཁོ་བོས་འདོད་
ལ། ཀློག་མཁན་ཁྱོད་ལའང་དེ་ལྟར་མ་གསང་དྲང་བོར་བརྗོད་པ་ལགས།
ཉེ་བའི་ལོ་ཤས་ཀྱི་སྔོན་དུ་བདག་གི་སྙན་དེབ་ཐོག་མ《དུས་རབས་ཉེར་
གཅིག་པའི་སྙིང་གཏམ》དཔར་དུ་བསྐྲུན་པའི་འགོ་བརྗོད་ནང་། མི་ཚེའི་
དམིགས་འདུན་གཞི་གཅིག་ཏུ་འདྲེས་པའི་རྩོམ་གྲོགས་དམ་པ་ཨར་མའི་དགའ་
བ་རྒྱ་མཚོ་མཆོག་གིས་ཕྲན་ལ་ལྷག་བསམ་གཙང་མའི་ཁ་གཡང་ཞིག་འཐེན་མྱོང་
བ་ནི། “དེ་རིང་ང་ཚོའི་མིག་མདུན་དུ་སླེབས་པ་ནི་ལྡོང་ཡོན་ཏན་ལགས་ཀྱི་



208
བས་
ལྡོང་ཡོན་ཏན་རྒྱ་མཚོའི་ལྷུག་རྩོམ།
ཐེངས་དང་བོའི་རྒྱལ་ཁའི་གཟི་དཔལ་ཡིན་ལ། ང་ཚོས་ད་དུང་ཐེངས་གཉིས་
པ་དང་གསུམ་པ་སོགས་ཀྱི་གཟི་དཔལ་ལ་མིག་ཟུང་བགྲད་ནས་བསྒུག་ངེས་
ཡིན”ཞེས་པ་དེ་རེད། ངོ་མ་བཤད་ན། ངའི་ཐེངས་གཉིས་པའི་གོམ་སྒྲ་
འདི་རྒྱལ་ཁ་དང་གཟི་དཔལ་ཞིག་ཏུ་བགྲང་ཐབས་གཏན་ནས་མེད་མོད། ད་
བར་དུ་ང་ཚོར་ལྷུག་རྩོམ་རྐྱང་རྐྱང་གི་བསྡུས་དེབ་དཀོན་པའི་ཁ་གསབ་དང་།
གྲོགས་པོ་འདང་བརྩེ་ཅན་དང་ཀློག་པ་བོ་རེ་ལྟོས་ཅན་འགའི་ཐུགས་འདོད་བླ་
ལྷག་གིས་བསྐང་ཐུབ་པའི་རེ་བ་ཤིན་ཏུ་ཆེའོ། ། །
མཇུག་མཐར་ངའི་མི་ཚེ་འདིར་ཟད་མཐའ་མེད་པའི་འོད་ཟེར་དང་
བཀའ་དྲིན་བསྩལ་བའི་བཤེས་གཉེན་དམ་པ་རྣམས་དང་ཞང་བོ་གཉིས་ལ་
བཀའ་དྲིན་ཚོར་བའི་གུས་ཕྱག་ལན་བརྒྱར་འབུལ་ཞིང་
། ཕྲན་གྱི་ལྷུག་རྩོམ་
ལ་མཐོང་ཆེན་དང་དཔེ་བསྐྲུན་ཐད་རྒྱབ་སྐྱོར་བླ་མེད་གནང་བའི་དཔེ་སྐྲུན་ཁང་
གི་བློ་མཐུན་མི་སྣ་ཡོངས་ཀྱི་
ཐུགས་བཞེད་ལྷུན་འགྲུབ་དང་
བཀྲ་ཤིས་ཞལ་དྲོ་ཡོང་བའི་
སྨོན་འདུན་ཞུས་པ་ལགས།
ཞེས་གངས་ལྗོངས་འཇིགས་མེད་ཤེས་རིག་ནོར་བུའི་སློབ་གླིང་ཆེན་མོ་ནས་རྩོམ་པ་པོས།
༢ ༠༠༩. ༡.༡



རྩོམ་པ་པོ་ངོ་སྤྲོད་མདོར་བསྡུས།
209
རྩོམ་པ་པོ་མཚམས་སྦྱོར་མདོར་བསྡུས།
1974ལོར། སི་ཁྲོན་རྔ་བ་རྫོང་རྔ་སྟོད་རྒྱལ་གཉེར་ཞིང་ར་རུ་སྐྱེས།
1980-1986ལོར། རང་ཡུལ་དུ་སློབ་ཆུང་མཐར་ཕྱིན།
1987ལོར། རྒྱལ་བའི་བསྟན་པར་རབ་ཏུ་བྱུང་སྟེ་རྔ་བ་སྒོ་མང་དགོན་
ཆེན་གྱི་ཚོགས་གྲལ་དུ་ཞུགས། །
1987 - 1993ལོར། སྒོ་མང་དགོན་དུ་བསྡད་དེ་ཚོགས་དང་ཆོས་
གྲྭར་འགྲིམས་ཤིང་བཤེས་གཉེན་མཁས་པ་མང་དུ་བསྟེན་ནས་མདོ་སྔགས་རིག་
གནས་གྱི་གཞུང་མང་བོར་སྦྱངས་པ་བྱས།
1993- 1995ལོར། ཀན་ལྷོའི་བླ་བྲང་བཀྲ་ཤིས་འཁྱིལ་ནས་སྒྲ་དང་
ཚད་མ། ནང་དོན་རིག་པ། སྐར་རྩིས་སོགས་སྦྱངས་ཤིང་དབང་ལུང་མན་
ངག་མང་བོ་ཐོབ།།
1995- 2003ལོར། གངས་ལྗོངས་འཇིགས་མེད་ཤེས་རིག་ནོར་བུའི་
སློབ་གླིང་གི་དགེ་རྒན་གྱི་འགན་ཁུར་ཏེ་སློབ་བུ་བརྒྱ་ཕྲག་མང་བོར་སྒྲ་སྙན་ངག
སུམ་རྟགས་དག་གསུམ། རྩིས་དཀར་ནག་སོགས་ཞིབ་ཁྲིད་བྱས། གཞན་སི་
ཁྲོན་མཛོད་དགེ་གླིང་བ་དགོན་དང་མགོ་ལོག་གཅིག་སྒྲིལ་རྫོང་ཁང་སར་དགོན་
གཉིས་ལའང་དགེ་རྒན་དུ་ཕེབས།
1995 - 2003ལོར། ཁོ་དང༌ གྲོགས་པོ་འགས《གུར་ཀུམ་ཆུན་པོ》
ཞེས་པའི་སྣ་འཛོམས་དུས་དེབ་ཅིག་གསར་སྤེལ་བྱས་ཏེ་ད་བར་དུ་དེབ་དགུ་
དངོས་སུ་དཔར་འགྲེམས་བྱས། སྤྱི་ཚོགས་ཐོག་གདེངས་འཇོག་ཤིན་ཏུ་མཐོ།།



210
ལྡོང་ཡོན་ཏན་རྒྱ་མཚོའི་ལྷུག་རྩོམ།
གཞན་ཁོས་རྩོམ་སྒྲིག་བྱས་པའི་དཔེ་ཆ་བཅུ་གྲངས་ལྷག་ཡོད། །
བརྩམས་ཆོས་གཙོ་བོ་ལ། 《དུས་རབས་ཉེར་གཅིག་པའི་སྙིང་གཏམ།》
《རྔ་ཡུལ་སྒོ་མང་དགོན་གྱི་གདན་རབས་ཆེན་མོ།》《མཛོད་དགེ་གླིང་བ་དགོན་
གྱི་ལོ་རྒྱུས་རྒྱས་པ།》《ཤིང་བཟའ་པཎྜི་ཏའི་རྟོགས་བརྗོད་》བཅས་པེ་ཅིན་མི་
རིགས་དཔེ་སྐྲུན་ཁང་སོགས་ནས་དཔར་དུ་བསྐྲུན། གཞན་དཔྱད་རྩོམ་དང་
སྙན་ངག་སོགས་སུམ་བརྒྱར་ཉེ་བ་ཞིག་རྒྱལ་ནང་གི་དུས་དེབ་དང་ཚགས་པར་དུ་
བཀོད། རྩོམ་རིག་གི་སྐོར་ལ་ཞིང་ཆེན་དང་ཁུལ་རིམ་པའི་བྱ་དགའ་ཆེ་ཆུང་
ཐེངས་བདུན་དང༌། གྲྭ་བ་སྟོང་ཕྲག་གཉིས་ལ་ཉེ་བའི་བློ་རྒྱུགས་འགྲན་བསྡུར་
ལ་ཨང་དང་བོ་ཐེངས་གཉིས། ཕུལ་བྱུང་དགེ་རྒན། ཕུལ་བྱུང་གསར་འགོད་
པ་སོགས་ཀྱི་བྱ་དགའ་ཐོབ་མྱོང་། །



རྩོམ་པ་པོ་ངོ་སྤྲོད་མདོར་བསྡུས།
211
作者简介
东·永丹嘉措,1974年生于四川省阿坝县上阿坝农场,1980
年读小学,毕业后(1987年)各莫寺出家为僧。87 至93年,
在本寺背诵过许多贵寺念诵的仪轨、法事经。同时拜多名格西为
师学习了显、密经书。93年至95年,在甘肃拉卜楞寺学习了声
明学、因明学、历算等,得到了很多宝贵的灌顶、教诲。95年
至今在吉美坚赞福利学校任教。同时利用假期时间到四川若尔盖
嫩哇寺和果洛久治县康赛新寺去任教。这五年间,他和几位朋友
自筹资金出版了名为《梗根琼波》的杂志,至今已出版了九期,
受到了广大读者的好评,另外他还编辑了几十本书籍杂志。撰著
有:《二十一世纪的心声》、《阿坝各莫寺志》、《四川若尔盖嫩哇
寺全志》、《象萨班智达传》等,已由民族出版社等先后出版。另
外近三百篇论文和诗作先后发表于国内的各种报刊上,先后七次
获省级和州级奖励。近二千名僧人参加的背经书诵竞赛中,两次
获得一等奖,还受到优秀教师、优秀记者等荣誉称号。



དཔེ་སྒྲིག་འགན་འཁུར་པ།
责任编辑:
མཛེས་ཆ་ཇུས་འགོད་པ། །
& #/figif:
པར་ཞུས་འགན་འཁུར་པ།
责任校对:
མོག་ཆུང་ཕུར་བ།
# H
མགོ་ལོག • ཀུན་དགའ་ཚངས་དབྱངས།
## • Igef
གྲ་ཐ།
+LE#
ས་
༄༅།།ལྡོང་ཡོན་ཏན་རྒྱ་མཚོའི་ལྷུག་རྩོམ་སྐད་ཆའི་ལང་ཚོ།
ལྡོང་ཡོན་ཏན་རྒྱ་མཚོས་བརྩམས།
མི་རིགས་དཔེ་སྐྲུན་ཁང་གིས་བསྐྲུན་ཞིང་འགྲེམས་སྤེལ་བྱས།
(པེ་ཅིན་ཧོ་ཕིང་ལི་བྱང་ལམ་ཨང་14པ། སྦྲག་ཨང་100013)
(ཁ་པར་ཨང་གྲངས། 64234411- 6509)
མི་རིགས་དཔེ་སྐྲུན་ཁང་གི་སྐུལ་འོད་པར་སྒྲིག་ཁང་ནས་པར་བསྒྲིགས།
ཏི་ཞིན་པར་ཁང་ནས་པར་བཏབ།
2004ལོའི་ཟླ་5པར་པར་གཞི་དང་པོ་བསྒྲིགས།
2004ལོའི་ཟླ་5པར་པེ་ཅིན་དུ་པར་ཐེངས་དང་པོ་བརྒྱབ། །
དེབ་ཚད། 850 X 1168 ཧའོ་སྨི། 1/32 དཔར་ཤོག 7.125
པར་གྲངས། 0001- 3000 དེབ་རེར་སྒོར་14.00



图书在版编目(CIP)数据
东·永丹嘉措散文选/东·永丹嘉措著,-北京:民族出版社,
2004.5
ISBN 7-105-06264-9
I.东…I.东… 散文-作品集-中国-藏文
N. 1267
中国版本图书馆 CIP数据核字(2004)第037589号
民族出版社出版发行
(北京市和平里北街14号 邮编100013)
| http://www.e56.com.cn
民族出版社微机照排 迪鑫印刷厂印刷
各地新华书店经销
2004年5月第1版 2004年5月北京第1次印刷
开本:850 毫米X1168 毫米 1/32 印张:7.125
印数:0001-3000册 定价:14.00 元
此书如有印装质量问题,请与本社发行部联系退换
(编辑室电话:64234411-6509)



ISBN 7-105-06264-9
-
.
.
.
ISBN 7-105-06264-9/.1379
民文(藏 130) 定价:14.00 元
978705062843">
